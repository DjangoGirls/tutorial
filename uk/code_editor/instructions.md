Існує багато різноманітних редакторів і здебільшого все зводиться до персональних вподобань. Більшість Python програмістів використовують складні, але надзвичайно потужні IDE (англ. Integrated Development Environments - інтегровані середовища розробки), такі як PyCharm. Однак, вони менш доцільні для початківців; ми пропонуємо такі ж потужні, але більш простіші інструменти.

Нижче наведено перелік наших вподобань, але ви також можете попросити поради в своїх тренерів - тоді буде простіше отримувати від них допомогу.

## Gedit

Gedit є відкритим, безкоштовним редактором, доступним для усіх операційних систем.

[Завантажте його можна тут](https://wiki.gnome.org/Apps/Gedit#Download)

## Sublime Text 3

Sublime Text є дуже популярним редактором із безкоштовним пробним періодом. Він легко встановлюється та простий у використанні, а також доступний для усіх операційних систем.

[Завантажити його можна тут](https://www.sublimetext.com/3)

## Atom

Atom - це найновіший редактор коду, створений [GitHub](https://github.com/). Він є безкоштовним, відкритим, легко встановлюється та простий у користуванні. Доступний для Windows, OSX і Linux.

[Завантажити його можна тут](https://atom.io/)



## Чому ми встановлюємо редактор коду?

Ви напевне запитуєте себе, чому ми встановлюємо спеціальний редактор для коду, а не використовуємо щось на зразок Word чи Notepad.

По-перше, код повинен зберігатись як **звичайний текст**, а проблемою таких програм як Word чи Textedit є те, що вони не створюють звичайний текст, вони продукують так званий "збагачений" текст (зі шрифтами та форматуванням), використовуючи спеціальні формати, такі як [RTF (Rich Text Format)](https://en.wikipedia.org/wiki/Rich_Text_Format).

Другою причиною є те, що редактори коду спеціалізуються саме на редагуванні коду, тому вони можуть запропонувати корисні функції на зразок підсвітки коду залежно від його значення чи автоматичного закривання дужок.

Ми побачимо все це в дії пізніше. Скоро ви вважатимете свого вірного редактора коду одним із найулюбленіших інструментів :)

