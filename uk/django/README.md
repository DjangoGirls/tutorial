# Що таке Django?

Django (_/ˈdʒæŋɡoʊ/ джанго_) - безкоштовний і відкритий фреймворк для створення веб додатків, написаний мовою програмування Python. Веб фреймворк - набір компонентів, які допомагають розробляти веб-сайти швидше і простіше.

При побудові веб-сайту, ви завжди потребуєте схожого набору компонентів: спосіб управління авторизацією користувача (створення акаунту, вхід, вихід), панель управління, форми, спосіб завантажити файли, тощо.

На щастя для вас інші люди вже давно помітили, що веб розробники зіштовхуються з подібними проблемами під час розробки нового сайту, отже вони об'єднались в команду і створили фреймворки (Django є одним з таких), що дають вам вже готові до використання компоненти.

Фреймворки існують для того, щоб вберегти вас від необхідності повторно винаходити велосипед і допомогти зменшити деякі накладні витрати під час розробки нового сайту. 

## Навіщо вам потрібен фреймворк?

Щоб зрозуміти для чого насправді розроблений Django, потрібно ближче розглянути роботу серверу. Першочергово сервер повинен знати про те, що ви бажаєте щоб він обслуговував ваш сайт.

Уявіть собі поштову скриньку (порт), котра моніториться на вхідні листи (запити). Це здійснюється веб сервером. Веб сервер читає листа і відсилає відповідь із веб-сторінкою. Але коли ви бажаєте відправити дещо, вам потрібно мати деякий вміст. І Django є інструментом, котрий допомагає вам створити цей контент.

## Що трапляється коли хтось надсилає запит на веб-сайт з вашого серверу?

Коли на веб-сервер надходить запит, він перенаправляється на Django, котрий намагається з'ясувати на що конкретно був запит. Спочатку береться адреса веб-сторінки і Django намагається з'ясувати, що робити. Ця частина роботи здійснюється таким компонентом Django як __urlresolver__ (зауважте, що адреса веб-сайту називається URL - Uniform Resource Locator - отже ім'я *urlresolver* має сенс). Це не дуже складний елемент - вилучається список шаблонів і відбуваються спроби знайти підходящий URL. Django перевіряє шаблони у порядку слідування і якщо якийсь із них відповідає адресі веб-сторінки Django надсилає запит до асоційованої функції (котра має назву *view*).

Уявіть собі листоношу з листом. Він йде по вулиці і звіряє номер кожного будинку з тим, що вказаний в адресі отримувача. Якщо номер співпадає, він кладе листа в скриньку. Аналогічним чином працює і urlresolver!

Всередині функції *view* відбуваються найцікавіші речі: щоб знайти деяку інформацію, ми можемо подивитися в базу даних. Можливо, користувач може попросити зробити певні зміни даних? На зразок листа, що говорить "Будь ласка, змініть опис моєї роботи." Елемент *view* може перевірити чи дозволено вам це зробити, потім оновлює опис роботи для вас і відправляє зворотнє повідомлення: "Виконано!". Далі блок *view* генерує відповідь і Django може відправити її до веб браузера користувача.

Звичайно, вище наведені пояснення є трохи спрощеними, але вам не потрібно знати усіх технічних деталей поки що. Достатньо мати загальне уявлення.

Отже замість того, щоб надто занурюватись у деталі, ми просто почнемо щось створювати із використанням Django і вивчимо усі важливі складові на цьому шляху!
