# CSS - зроби це красиво!

Наш блог все ще виглядає доволі жахливо, чи не так? Час зробити його гарним! Для цього будемо використовувати CSS.

## Що таке CSS?

Каскадні таблиці стилів (англ. Cascading Style Sheets або скорочено CSS) - спеціальна мова, що використовується для опису зовнішнього вигляду і форматування сайту написаного мовою розмітки (як HTML). Сприймайте це, як свого роду макіяж для нашої веб-сторінки;).

Але ми ж не хочемо починати знову все з нуля, правда? А візьмемо знову щось, що вже було створене програмістами і опубліковано в Інтернеті для вільного користування. Ви ж знаєте, знову винаходити велосипед зовсім не весело.

## Скористаємось Bootstrap!

Bootstrap - один з найбільш популярних HTML і CSS фреймворків для розробки прекрасних веб-сайтів: http://getbootstrap.com/

Він був написаний програмістами, які працювали для Twitter'у і на сьогоднішній день удосконалюється волонтерами з усього світу.

## Встановлення Boostrap

Для встановлення Bootstrap, вам потрібно додати наступні рядки у розділ `<head>` вашого `.html` файлу (`blog/templates/blog/post_list.html`):

    <link rel="stylesheet" href="//maxcdn.bootstrapcdn.com/bootstrap/3.2.0/css/bootstrap.min.css">
    <link rel="stylesheet" href="//maxcdn.bootstrapcdn.com/bootstrap/3.2.0/css/bootstrap-theme.min.css">


Це не додасть жодного файлу до вашого проекту. Натомість ці рядки просто вказують на файли опубліковані в інтернеті. Просто рухайтесь вперед, відкрийте ваш веб-сайт і оновіть сторінку. Ось так!

![Рисунок 14.1](images/bootstrap1.png)

Вже краще!

## Статичні файли в Django

Інше поняття, про яке ви дізнаєтесь сьогодні називається **статичні файли**. Статичні файли включають усі ваші CSS файли та малюнки -- файли, які не є динамічними, а отже їхній вміст не залежить від змісту запиту і буде однаковим для усіх користувачів.

CSS -- статичний файл, отже для того щоб налаштувати CSS, нам потрібно спочатку налаштувати статичні файли в Django. Вам потрібно зробити це лише один раз. Почнемо:

### Налаштування статичних файлів в Django

Спочатку, нам потрібно створити папку для зберігання наших статичних файлів. Створимо папку `static` всередині нашої папки `djangogirls` .

    djangogirls
    ├─── static
    └─── manage.py
    

Відкриємо файл `mysite/settings.py`, опустимося вниз і додамо наступні рядки:

    STATICFILES_DIRS = (
        os.path.join(BASE_DIR, "static"),
    )
    

Таким чином Django буде знати де можна знайти ваші статичні файли.

## Ваш перший CSS файл!

Що ж, тепер давайте створимо CSS файл для того, щоб додати ваш власний стиль до вашої веб-сторінки. Створіть нову папку з назвою `css` всередині вашої папки `static`. Потім всередині цієї папки`css` створіть новий файл з назвою `blog.css`. Готово?

    static
    └─── css
            blog.css
    

Настав час написати CSS! Відкрийте файл `static/css/blog.css` в обраному кодовому редакторі.

Не будемо тут занурюватись надто глибоко в процес налаштування і вивчення CSS, оскільки це так просто, що ви можете вивчити цей матеріал самостійно після завершення воркшопу. Ми наполегливо рекомендуємо пройти цей курс [Codeacademy HTML & CSS course][2] для того щоб вивчити все, що вам потрібно знати про оформлення веб-сайтів з CSS.

 [2]: http://www.codecademy.com/tracks/web

Але принаймні попрацюємо трохи. Можливо, ми могли б змінити колір заголовка? Щоб зрозуміти кольори, комп'ютери використовують спеціальні коди. Вони починаються з `#` і далі слідують 6 літер (A-F), а також цифри (0-9). Ви можете знайти коди кольорів, наприклад, тут: http://www.colorpicker.com/. Також можете користуватися вже [визначеними кольорами ][3], такими як `red` та `green`.

 [3]: http://www.w3schools.com/cssref/css_colornames.asp

У вашому файлі `static/css/blog.css` потрібно додати наступний код:

    h1 a {
        color: #FCA205;
    }
    

`h1 a` -- CSS селектор. Це означає, що ми застосовуємо наші стилі до кожного елементу `a` всередині елементу `h1` (наприклад, коли ми маємо в коді щось на зразок: `<h1><a href="">link</a></h1>`). У цьому випадку, ми повідомляємо про те, що треба змінити колір на `#FCA205`, тобто помаранчевий. Звичайно, ви можете визначити тут ваш власний колір!

В CSS файлі ми визначаємо стилі для елементів файлу HTML. Елементи ідентифікуються іменами (тобто `a`, `h1`, `body`), атрибутом `class` або атрибутом `id`. Class і id -- імена, які ви присвоюєте елементам власноруч. Класи (сlasses) визначають групи елементів, а ідентифікатори (id), в свою чергу, вказують на специфічні елементи. Наприклад, наступний тег може бути ідентифікований CSS з використанням тегового імені `a`, класу `external_link`, або ідентифікатора `link_to_wiki_page`:

    <a href="http://en.wikipedia.org/wiki/Django" class="external_link" id="link_to_wiki_page">
    

Читайте про CSS селектори в [CSS Selectors in w3schools][4].

 [4]: http://www.w3schools.com/cssref/css_selectors.asp

Далі, нам треба також повідомити наш HTML шаблон про те, що ми додали CSS. Відкрийте файл `blog/templates/blog/post_list.html` і цей рядок до самого початку:

```html
    {% load staticfiles %}
```    

Тут ми лише завантажуємо статичні файли:). Далі, між `<head>` і `</head>`, після лінків на файли Bootstrap CSS (браузер читає файли за порядком їх слідування, отже код нашого файлу перекриває код в файлах Bootstrap), додайте цей рядок:

    <link rel="stylesheet" href="{% static 'css/blog.css' %}">
    

Ми щойно повідомили наш шаблон де розташовані наші CSS файли.

Тепер ваш файл має виглядати наступним чином:

    {% load staticfiles %}
    <html>
        <head>
            <title>Django Girls blog</title>
            <link rel="stylesheet" href="//maxcdn.bootstrapcdn.com/bootstrap/3.2.0/css/bootstrap.min.css">
            <link rel="stylesheet" href="//maxcdn.bootstrapcdn.com/bootstrap/3.2.0/css/bootstrap-theme.min.css">
            <link rel="stylesheet" href="{% static 'css/blog.css' %}">
        </head>
        <body>
            <div>
                <h1><a href="/">Django Girls Blog</a></h1>
            </div>
    
            {% for post in posts %}
                <div>
                    <p>published: {{ post.published_date }}</p>
                    <h1><a href="">{{ post.title }}</a></h1>
                    <p>{{ post.text|linebreaks }}</p>
                </div>
            {% endfor %}
        </body>
    </html>
    

OK, збережіть файл і перезавантажте сторінку!

![Рисунок 14.2](images/color2.png)

Чудова робота! Можливо, ми також хотіли б дати нашому веб-сайту трохи повітря і збільшити відступ зліва? Давайте спробуємо!

    body {
        padding-left: 15px;
    }
    

Додайте це до вашого CSS, збережіть файл і подивіться як це працює!

![Рисунок 14.3](images/margin2.png)

Можливо, ми могли б також налаштувати шрифт нашого заголовка? Вставте це всередину розділу `<head>` файлу `blog/templates/blog/post_list.html`:

    <link href="//fonts.googleapis.com/css?family=Lobster&subset=latin,latin-ext" rel="stylesheet" type="text/css">
    

Цей рядок імпортує шрифт із назвою *Lobster* з шрифтів Google (https://www.google.com/fonts).

Тепер додайте рядок `font-family: 'Lobster';` до файлу `static/css/blog.css` всередині блоку визначення стилю для `h1 a` (код між дужками `{` і `}`) та перезавантажте сторінку:

    h1 a {
        color: #FCA205;
        font-family: 'Lobster';
    }
    

![Рисунок 14.3](images/font.png)

Чудово!

Як було зазначено вище, CSS має концепцію класів, котра дозволяє вам іменувати частину HTML коду і застосовувати стилі лише для цієї частини без будь-якого ефекту для інших. Це надзвичайно корисно якщо у вас є скажімо два блоки div, але вони виконують зовсім різні функції (як ваш заголовок і пост), отже, ви не хочете, щоб вони виглядали однаково. 

Дайте імена певним частинам HTML коду. Додайте клас із назвою `page-header` до блоку `div`, що містить ваш заголовок, як це зроблено тут:

    <div class="page-header">
        <h1><a href="/">Django Girls Blog</a></h1>
    </div>
    

А тепер додайте клас `post` до вашого блоку `div`, що містить сам допис.

    <div class="post">
        <p>published: {{ post.published_date }}</p>
        <h1><a href="">{{ post.title }}</a></h1>
        <p>{{ post.text|linebreaks }}</p>
    </div>
    

А тепер додамо визначення блоків для різних селекторів. Селектори, які починають із символу `.` стосуються класів. Існує багато хороших довідників про CSS в Інтернеті, які можуть допомогти вам зрозуміти наступний код. Поки що, просто скопіюйте і вставте це у ваш файл `djangogirls/static/css/blog.css`:

    .page-header {
        background-color: #ff9400;
        margin-top: 0;
        padding: 20px 20px 20px 40px;
    }
    
    .page-header h1, .page-header h1 a, .page-header h1 a:visited, .page-header h1 a:active {
        color: #ffffff;
        font-size: 36pt;
        text-decoration: none;
    }
    
    .content {
        margin-left: 40px;
    }
    
    h1, h2, h3, h4 {
        font-family: 'Lobster', cursive;
    }
    
    .date {
        float: right;
        color: #828282;
    }
    
    .save {
        float: right;
    }
    
    .post-form textarea, .post-form input {
        width: 100%;
    }
    
    .top-menu, .top-menu:hover, .top-menu:visited {
        color: #ffffff;
        float: right;
        font-size: 26pt;
        margin-right: 20px;
    }
    
    .post {
        margin-bottom: 70px;
    }
    
    .post h1 a, .post h1 a:visited {
        color: #000000;
    }
    

Далі модифікуйте HTML код, що відображує пости. Замініть:

    {% for post in posts %}
        <div class="post">
            <p>published: {{ post.published_date }}</p>
            <h1><a href="">{{ post.title }}</a></h1>
            <p>{{ post.text|linebreaks }}</p>
        </div>
    {% endfor %}
    

в `blog/templates/blog/post_list.html` на:

    <div class="content container">
        <div class="row">
            <div class="col-md-8">
                {% for post in posts %}
                    <div class="post">
                        <div class="date">
                            {{ post.published_date }}
                        </div>
                        <h1><a href="">{{ post.title }}</a></h1>
                        <p>{{ post.text|linebreaks }}</p>
                    </div>
                {% endfor %}
            </div>
        </div>
    </div>
    

Збережіть файли і перезавантажте свій сайт.

![Рисунок 14.4](images/final.png)

Юхууу! Виглядає прекрасно, чи не так? Код, який ми щойно вставили насправді не є складним для розуміння і ви маєте бути в змозі зрозуміти більшу його частину просто прочитавши. 

Не бійтеся трохи повозитися з цим CSS файлом і спробуйте поміняти деякі речі. Якщо щось зламається, не хвилюйтесь, ви завжди можете відмінити попередню дію!

В будь-якому разі, ми настійно рекомендуємо пройти цей безкоштовний он-лайн курс [Codeacademy HTML & CSS course][2] як своєрідну домашню роботу після воркшопу щоб вивчити усе, що потрібно знати про оформлення ваших веб-сайтів із CSS.

Готові до наступного розділу?! :)
