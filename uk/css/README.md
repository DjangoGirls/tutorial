# CSS - зроби це красиво!

Наш блог все ще виглядає доволі жахливо, чи не так? Час зробити його гарним! Для цього будемо використовувати CSS.

## Що таке CSS?

Каскадні таблиці стилів (англ. Cascading Style Sheets, скорочено CSS) - спеціальна мова, що використовується для опису зовнішнього вигляду і форматування сайту написаного мовою розмітки (як HTML). Сприймайте це, як свого роду макіяж для нашої веб-сторінки;).

Але ми ж не хочемо починати знову все з нуля, правда? А візьмемо знову щось, що вже було створене програмістами і опубліковано в Інтернеті для вільного користування. Ви ж знаєте, знову винаходити велосипед зовсім не весело.

## Скористаємось Bootstrap!

Bootstrap - один з найбільш популярних HTML і CSS фреймворків для розробки прекрасних веб-сайтів: http://getbootstrap.com/

Він був написаний програмістами, які працювали для Twitter'у і на сьогоднішній день удосконалюється волонтерами з усього світу.

## Встановлення Boostrap

Для встановлення Bootstrap, вам потрібно додати наступні рядки у розділ `<head>` вашого `.html` файлу (`blog/templates/blog/post_list.html`):

```html
<link rel="stylesheet" href="//maxcdn.bootstrapcdn.com/bootstrap/3.2.0/css/bootstrap.min.css">
<link rel="stylesheet" href="//maxcdn.bootstrapcdn.com/bootstrap/3.2.0/css/bootstrap-theme.min.css">
```

Це не додасть жодного файлу до вашого проекту. Натомість ці рядки просто вказують на файли опубліковані в інтернеті.
Просто рухайтесь вперед, відкрийте ваш веб-сайт і оновіть сторінку. Ось так!

![Рисунок 14.1](images/bootstrap1.png)

Вже краще!


## Статичні файли в Django

Нарешті, ми детальніше розглянемо те, що ми називали __статичними файлами__. Статичні файли включають усі ваші CSS файли та картинки - файли, які не є динамічними, а отже, їхній вміст не залежить від змісту запиту і буде однаковим для усіх користувачів.


### Де помістити статичні файли для Django

Як ви бачили, коли ми запускали `collectstatic` на сервері, Django вже знає, де знайти статичні файли для вбудованого додатку "admin". Тепер нам просто потрібно додати деякі статичні файли для нашого власного додатку `blog`.

Створимо директорію `static` всередині додатку blog:

    djangogirls
    ├── blog
    │   ├── migrations
    │   └── static
    └── mysite

Django автоматично знайде всі "статичні" папки всередині будь-якої з папок з вашими додатками, і він буде мати можливість використовувати їх як статичні файли.



## Ваш перший CSS файл!

Що ж, тепер давайте створимо CSS файл для того, щоб додати ваш власний стиль до вашої веб-сторінки. Створіть нову папку з назвою `css` всередині вашої папки `static`. Потім всередині цієї папки`css` створіть новий файл `blog.css`. Готові?

    djangogirls
    └─── blog
         └─── static
              └─── css
                   └─── blog.css

Настав час написати CSS! Відкрийте файл `static/css/blog.css` в редакторі коду.

Не будемо тут занурюватись надто глибоко в процес налаштування і вивчення CSS, оскільки це так просто, що ви можете вивчити цей матеріал самостійно після завершення воркшопу. Ми наполегливо рекомендуємо пройти курс [Codeacademy HTML & CSS course](http://www.codecademy.com/tracks/web) для того, щоб вивчити все, що вам потрібно знати про оформлення веб-сайтів за допомогою CSS.

Але принаймні попрацюємо трохи. Може ми могли б змінити колір заголовка?
Щоб зрозуміти кольори, комп'ютери використовують спеціальні коди. Вони починаються з `#` і далі слідують 6 літер (A-F), а також цифри (0-9). Ви можете знайти коди кольорів, наприклад, тут: http://www.colorpicker.com/. Також можете користуватися вже [визначеними кольорами](http://www.w3schools.com/cssref/css_colornames.asp), такими як `red` та `green`.

У вашому файлі `static/css/blog.css` потрібно додати наступний код:

```css
h1 a {
    color: #FCA205;
}
```

`h1 a` - CSS селектор. Це означає, що ми застосовуємо наші стилі до кожного елементу `a` всередині елементу `h1` (наприклад, коли ми маємо в коді щось на зразок: `<h1><a href="">link</a></h1>`). У цьому випадку, ми повідомляємо про те, що треба змінити колір на `#FCA205`, тобто помаранчевий. Звичайно, ви можете визначити тут ваш власний колір!

В CSS файлі ми визначаємо стилі для елементів файлу HTML. Елементи ідентифікуються іменами (тобто `a`, `h1`, `body`), атрибутом `class` або атрибутом `id`.
Class і id - імена, які ви присвоюєте елементам власноруч. Класи (сlasses) визначають групи елементів, а ідентифікатори (id), в свою чергу, вказують на специфічні елементи. Наприклад, наступний тег може бути ідентифікований CSS з використанням тегового імені `a`, класу `external_link`, або ідентифікатора `link_to_wiki_page`:

```html
<a href="http://en.wikipedia.org/wiki/Django" class="external_link" id="link_to_wiki_page">
```

Читайте про [CSS селектори на w3schools](http://www.w3schools.com/cssref/css_selectors.asp).

Далі, нам треба повідомити наш HTML-шаблон про те, що ми додали CSS. Відкрийте файл `blog/templates/blog/post_list.html` і додайте на початок цей рядок:

```html
{% load staticfiles %}
```

Тут лише завантажуються статичні файли :)
Далі, між `<head>` і `</head>`, після посилань на CSS файли Bootstrap додайте цей рядок:

```html
<link rel="stylesheet" href="{% static 'css/blog.css' %}">
```
Браузер читає файли в порядку їх слідування, тому ми повинні впевнитись, що код написаний в правильному місці. Інакше, код в нашому файлі може перекривати код із файлів Bootstrap.
Ми щойно повідомили наш шаблон, де розташовані наші CSS файли.

Тепер ваш файл має виглядати наступним чином:

```html
{% load staticfiles %}
<html>
    <head>
        <title>Django Girls blog</title>
        <link rel="stylesheet" href="//maxcdn.bootstrapcdn.com/bootstrap/3.2.0/css/bootstrap.min.css">
        <link rel="stylesheet" href="//maxcdn.bootstrapcdn.com/bootstrap/3.2.0/css/bootstrap-theme.min.css">
        <link rel="stylesheet" href="{% static 'css/blog.css' %}">
    </head>
    <body>
        <div>
            <h1><a href="/">Django Girls Blog</a></h1>
        </div>

        {% for post in posts %}
            <div>
                <p>published: {{ post.published_date }}</p>
                <h1><a href="">{{ post.title }}</a></h1>
                <p>{{ post.text|linebreaks }}</p>
            </div>
        {% endfor %}
    </body>
</html>
```

Добре, збережіть файл і перезавантажте сторінку!

![Рисунок 14.2](images/color2.png)

Чудова робота! Можливо, ми також хотіли б дати нашому веб-сайту трохи повітря і збільшити відступ зліва? Давайте спробуємо!

```css
body {
    padding-left: 15px;
}
```

Додайте це до вашого CSS, збережіть файл і подивіться, як це працює!

![Рисунок 14.3](images/margin2.png)

Може ми могли б також налаштувати шрифт нашого заголовка? Вставте це всередину розділу `<head>` файлу `blog/templates/blog/post_list.html`:

```html
<link href="http://fonts.googleapis.com/css?family=Lobster&subset=latin,latin-ext" rel="stylesheet" type="text/css">
```

Цей рядок імпортує шрифт із назвою *Lobster* із колекції шрифтів Google (https://www.google.com/fonts).

Знайдіть блок визначення стилю `h1 a` (код між фігурними дужками `{` і `}`) в CSS файлі `blog/static/css/blog.css`. Тепер додайте Тепер додайте рядок `font-family: 'Lobster';` між дужками і перезавантажте сторінку:

```css
h1 a {
    color: #FCA205;
    font-family: 'Lobster';
}
```

![Рисунок 14.3](images/font.png)

Чудово!


Як було зазначено вище, CSS має концепцію класів. Вона дозволяє вам іменувати частину HTML коду і застосовувати стилі лише до цієї частини без будь-якого ефекту на інші частини. Це буває надзвичайно корисним. Скажімо, у вас є два блоки div, але вони виконують зовсім різні функції (як ваш заголовок і пост). Клас дозволяє вам зробити їх вигляд різним.

Дайте імена певним частинам HTML коду. Додайте клас `page-header` до блоку `div`, що містить ваш заголовок, як це зроблено тут:

```html
<div class="page-header">
    <h1><a href="/">Django Girls Blog</a></h1>
</div>
```

А тепер додайте клас `post` до вашого блоку `div`, що містить сам допис.

```html
<div class="post">
    <p>published: {{ post.published_date }}</p>
    <h1><a href="">{{ post.title }}</a></h1>
    <p>{{ post.text|linebreaks }}</p>
</div>
```

А тепер додамо визначення блоків для різних селекторів. Селектори, які починаються із символу `.` стосуються класів. Існує багато хороших посібників і пояснень CSS у Вебі, що можуть допомогти вам зрозуміти наступний код. Поки що, просто скопіюйте і вставте це у ваш файл `mysite/static/css/blog.css`:

```css
.page-header {
    background-color: #ff9400;
    margin-top: 0;
    padding: 20px 20px 20px 40px;
}

.page-header h1, .page-header h1 a, .page-header h1 a:visited, .page-header h1 a:active {
    color: #ffffff;
    font-size: 36pt;
    text-decoration: none;
}

.content {
    margin-left: 40px;
}

h1, h2, h3, h4 {
    font-family: 'Lobster', cursive;
}

.date {
    float: right;
    color: #828282;
}

.save {
    float: right;
}

.post-form textarea, .post-form input {
    width: 100%;
}

.top-menu, .top-menu:hover, .top-menu:visited {
    color: #ffffff;
    float: right;
    font-size: 26pt;
    margin-right: 20px;
}

.post {
    margin-bottom: 70px;
}

.post h1 a, .post h1 a:visited {
    color: #000000;
}
```

Далі обгорніть HTML код, що відображає пости, визначеннями класів. Замініть це:

```html
{% for post in posts %}
    <div class="post">
        <p>published: {{ post.published_date }}</p>
        <h1><a href="">{{ post.title }}</a></h1>
        <p>{{ post.text|linebreaks }}</p>
    </div>
{% endfor %}
```

в `blog/templates/blog/post_list.html` на:

```html
<div class="content container">
    <div class="row">
        <div class="col-md-8">
            {% for post in posts %}
                <div class="post">
                    <div class="date">
                        <p>published: {{ post.published_date }}</p>
                    </div>
                    <h1><a href="">{{ post.title }}</a></h1>
                    <p>{{ post.text|linebreaks }}</p>
                </div>
            {% endfor %}
        </div>
    </div>
</div>
```

Збережіть ці файли і перезавантажте веб-сайт.

![Рисунок 14.4](images/final.png)

Юхууу! Виглядає прекрасно, чи не так?
Код, який ми щойно вставили, насправді не є складним для розуміння і ви в змозі зрозуміти більшу його частину після прочитання.

Не бійтеся трохи повозитися з цим CSS файлом і спробуйте поміняти деякий код. Якщо щось зламається, не хвилюйтесь, ви завжди можете відмінити попередню дію!

В будь-якому разі, дуже рекомендуємо пройти цей безкоштовний онлайн [Codeacademy HTML & CSS курс](http://www.codecademy.com/tracks/web). Він допоможе вам вивчити усе, що потрібно знати про оформлення веб-сайтів за допомогою CSS.

Готові до наступного розділу?! :)

