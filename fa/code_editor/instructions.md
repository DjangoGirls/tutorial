ویرایشگرهای مختلف زیادی وجود دارد که این امر به سلیقه شخصی برمی‌گردد. اغلب برنامه‌نویسان پایتون از محیط‌های توسعه یکپارچه (IDE, Integrated Development Environments) بسیار قدرتمند مثل PyCharm استفاده می‌کنند. اما برای یک مبتدی احتمالا خیلی مناسب نیست. پیشنهادهای ما به همان اندازه قدرتمند، اما بسیار ساده‌تر هستند.

ما موارد زیر را پیشنهاد می‌کنیم، اما می‌توانید از مربی خود، ترجیحش را بپرسید. راحت‌تر است از مربی کمک بگیرید.

## Visual Studio Code

Visual Studio Code یک ویرایشگر کد است که توسط مایکروسافت توسعه داده شده و برای ویندوز، لینوکس و macOS موجود است. این ویرایشگر قابلیت عیب یابی، کنترل Git از داخل نرم افزار، برجسته سازی دستورات، سیستم هوشمند کامل کردن دستورات، سیستم snippets (جلوگیری از نوشتن بخش‌های تکراری در کدها) و بازنویسی کدها است.

[از اینجا دانلود کنید](https://code.visualstudio.com/)

## Gedit

Gedit یک نرم افزار آزاد و یک ویرایشگر رایگان است که برای تمام سیستم عامل‌ها موجود است.

[از اینجا دانلود کنید](https://wiki.gnome.org/Apps/Gedit#Download)

## Sublime Text 3

Sublime Text یک ویرایشگر بسیار رایج است که یک دوره آزمایشی رایگان دارد و برای تمام سیستم عامل‌ها موجود است.

[جهت دانلود کلیک نمایید](https://www.sublimetext.com/3)

## Atom

Atom نیز یک ویرایشگر رایج دیگر است که نرم افزاری رایگان و آزاد است و برای ویندوز، لینوکس وOS X موجود است. Atom توسط [GitHub](https://github.com/) توسعه داده شده است.

[از اینجا دانلود کنید](https://atom.io/)

## چرا ویرایشگر متن نصب می‌کنیم؟

ممکن است فکر کنید که چرا به جای استفاده از برنامه‌ای مثل Word یا Notepad، این نرم‌افزار خاص ویرایش کد را نصب می‌کنم.

دلیل اول این است که کدها نیاز دارند که به صورت متن ساده (**plain text**) باشند و مشکل برنامه‌هایی مثل Word یا Textedit این است که متن ساده تولید نمی‌کنند، بلکه متنی غنی (با فونت و قالب‌بندی) می‌سازند و از قالب‌های سفارشی مثل [RTF (Rich Text Format)](https://en.wikipedia.org/wiki/Rich_Text_Format) استفاده می‌کنند.

دلیل دوم این است که ویرایشگرهای متن به طور خاص برای ویرایش کد ساخته شده‌اند. بنابراین، امکاناتی مثل رنگ‌آمیزی کدها بر اساس معنایشان یا بستن خودکار نقل قول‌ها را دارند.

همه این‌ها را بعداً در عمل خواهیم دید. به زودی، شما به ویرایشگر کد خود به عنوان یکی از ابزارهای محبوبتان نگاه خواهید کرد. :)