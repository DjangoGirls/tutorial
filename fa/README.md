# جنگو برای دختران

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> این کار تحت مجوز Creative Commons Attribution-Share Alike 4.0 مجاز است. برای مشاهده یک نسخه از این مجوز، بهhttps://creativecommons.org/licenses/by-sa/4.0/ مراجعه کنید

## خوش آمدید

به دوره آموزشی دختران جنگو خوش آمدید! خوشحال هستیم که شما را اینحا می‌بینیم. :) در این آموزش، شما را به سفری به پشت صحنه تکنولوژی‌های وب خواهیم برد و نگاهی اجمالی می‌اندازیم به تمام بخش‌های بزرگ و کوچکی که کنار هم قرار می‌گیرند تا وب، آن طور که می‌شناسیمش، کار کند.

مثل تمام کارهای ناشناخته دیگر، این کار نیز یک ماجراجویی خواهد بود. اما نگران نباشید، چرا که شهامت اینجا بودن را داشته‌اید، همه چیز خوب پیش خواهد رفت. :)

## معرفی

آیا تا به حال احساس کرده اید دنیا هر روز بیشتر و بیشتر پیرامون تکنولوژی می‌گذرد که شما (هنوز) با آن ارتباط برقرار نمی‌کنید؟ آیا شده به ساختن یک وبسایت فکر کنید ولی انگیزه کافی را برای شروع اش نداشته باشید؟ آیا تا به حال به این فکر کرده‌اید که دنیای نرم‌افزار برای آنکه شما وارد آن بشوید، بیش از حد پیچیده است؟

ما خبرهای خوبی برای شما داریم. برنامه نویسی آن قدر که به نظر می‌رسد سخت نیست و می‌خواهیم نشان دهیم که حتی میتواند جالب هم باشد.

این آموزش شما را به طرز جادویی تبدیل به برنامه نویس نخواهد کرد. اگر بخواهید برنامه نویس خوبی شوید، باید ماه‌ها و یا حتی سال‌ها برایش وقت بگذارید. ولی ما می‌خواهیم نشان دهیم که برنامه نویسی یا ساختن وبسایت آنقدرها که به نظر می‌رسد پیچیده نیست. سعی ما این است که قدم به قدم و جز به جز جلو برویم، تا زیاد گیج نشوید.

امیدواریم بتوانیم کاری کنیم که شما هم به اندازه ما از تکنولوژی خوشتان بیاید!

## در این آموزش چه چیزی یاد خواهید گرفت؟

وقتی این برنامه آموزشی را تمام کنید، یک برنامه وب که کار می‌کند یعنی وبلاگ خودتان را خواهید داشت. به شما نشان خواهیم داد چه طور آن را روی اینترنت بگذارید تا بقیه کارتان را ببینند!

کمابیش شبیه این خواهد شد:

![تصویر 0.1](images/application.png)

> اگر خودتان به تنهایی با این آموزش کار می‌کنید و مربی ندارید تا به شما کمک کند، در صورت بروز هر مشکلی ما یک سیستم چت برای شما داریم: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). ما از مربی‌ها و شرکت کنندگان قبلی خود خواسته ایم تا هر چند وقت یکبار اینجا باشند و به بقیه کمک کنند! از پرسیدن سوال هایتان نترسید!

خوب،[ بیایید از ابتدا شروع کنیم... ](./how_the_internet_works/README.md)

## دنبال کردن آموزش در منزل

فوق‌العاده خواهد بود که در یکی از کارگاه‌های دختران جنگو شرکت کنید، اما می‌دانیم که امکان شرکت همیشه فراهم نیست. به همین دلیل است که شما را تشویق می کنیم که در خانه از این آموزش استفاده کنید. برای خوانندگان در منزل، ما در حال تهیه ویدئوهایی هستیم که دنبال کردن آموزش به تنهایی را آسان‌‌تر می‌سازد. هنوز کامل نشده‌است، اما چیزهای بیشتر و بیشتری به زودی در کانال یوتیوب [Coding is for girls](https://www.youtube.com/channel/UC0hNd2uW8jTR5K3KBzRuG2A/feed) قرار خواهد گرفت.

در هر فصل که قبلاً پوشش داده شده است، یک لینک وجود دارد که به ویدیو صحیح اشاره می‌کند.

## مشارکت در توسعه

این آموزش توسط [DjangoGirls](https://djangogirls.org/) نگهداری می‌شود. در صورتی که مشکلی در این آموزش می‌بینید یا می‌خواهید آن را بروز رسانی کنید [لطفاً دستورالعمل‌های مرتبط را انجام دهید](https://github.com/DjangoGirls/tutorial/blob/master/README.md).

## آیا می‌خواهید به ما در ترجمه این دوره به زبان‌های دیگر، کمک کنید؟

در حال حاضر، ترجمه بر روی بستر crowdin.com نگهداری می‌شود:

https://crowdin.com/project/django-girls-tutorial

اگر زبان شما در [crowdin](https://crowdin.com/) لیست نشده است، [یک issue جدید](https://github.com/DjangoGirls/tutorial/issues/new) باز کنید و در مورد این زبان به ما اطلاع دهید تا ما بتوانیم آن را اضافه کنیم.