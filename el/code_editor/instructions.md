Υπάρχουν πολλά code editors (επεξεργαστές κώδικα) διαθέσιμοι και για αυτό είστε ελεύθεροι να διαλέξετε αυτόν που σας αρέσει περισσότερο (ή ανάλογα την τσέπη σας αν θέλετε να αγοράσετε κάποιον). Οι περισσότεροι προγραμματιστές της Python χρησιμοποιούν περίπλοκα, αλλά εξαιρετικά ισχυρά IDEs (Integrated Development Environments - Ολοκληρωμένα Περιβάλλοντα Ανάπτυξης), όπως το PyCharm. Για αρχάριους, ωστόσο, αυτή η επιλογή είναι ίσως η λιγότερο κατάλληλη· οι συστάσεις μας είναι προγράμματα εξίσου ισχυρά, αλλά πολύ απλούστερα.

Οι προτάσεις μας φαίνονται παρακάτω αλλά μην διστάσετε να ρωτήσετε τον προπονητή σας ποιες είναι οι προτιμήσεις του. Θα είναι ευκολότερο να σας βοηθήσουν.

## Gedit

Το Gedit είναι ένα ανοικτού κώδικα (open source) δωρεάν πρόγραμμα επεξεργασίας (free editor), διαθέσιμο για όλα τα λειτουργικά συστήματα.

[Κατεβάστε το εδώ](https://wiki.gnome.org/Apps/Gedit#Download)

## Sublime Text

Το Sublime Text είναι ένας δημοφιλής επεξεργαστής με μια περίοδο δωρεάν χρήσης (στο πέρας αυτής μπορείτε να εξακολουθείτε να το χρησιμοποιείτε) και είναι διαθέσιμο για όλα τα λειτουργικά συστήματα.

[Κατεβάστε το εδώ](https://www.sublimetext.com/)

## Atom

Το Atom είναι άλλος ένας δημοφιλής επεξεργαστής. Είναι δωρεάν, ανοιχτού κώδικα και διαθέσιμος για Windows, OS X και Linux. Το Atom αναπτύχθηκε από το [GitHub](https://github.com/).

[Κατεβάστε το εδώ](https://atom.io/)

## Γιατί χρειαζόμαστε τον Επεξεργαστή Κώδικα;

Μπορεί να αναρωτιέσαι γιατί εγκαθιστούμε αυτό το ειδικό πρόγραμμα επεξεργασίας κώδικα λογισμικού, αντί να χρησιμοποιήσουμε κάτι σαν το Word ή το Notepad.

Ο πρώτος λόγος είναι ότι ο κώδικας πρέπει να είναι **απλό κείμενο** (δίχως bold, italic, πίνακες, εικόνες κλπ, όπως θα χρησιμοποιούσε κανείς ένας επεξεργαστή κειμένου). Το πρόβλημα με τα προγράμματα όπως το Word και το Textedit είναι ότι δεν παράγουν στην ουσία απλό κείμενο αλλά "πλούσιο" (με γραμματοσειρές, φορμάρισμα κειμένου και αυτά που αναφέραμε παραπάνω), χρησιμοποιώντας δικές του μορφές όπως [RTF (Rich Text Format)](https://en.wikipedia.org/wiki/Rich_Text_Format).

Δεύτερον, τα προγράμματα επεξεργασίας κώδικα είναι εξειδικευμένα στην σύνταξη κώδικα ούτως ώστε να μπορούν να παρέχουν χρήσιμα χαρακτηριστικά όπως η επισήμανση κώδικα με χρώμα σύμφωνα με την σημασία του, η αυτόματο κλείσιμο εισαγωγικών κλπ.

Θα τα δούμε όλα αυτά αργότερα. Σύντομα, θα αρχίσετε να βλέπετε τον παλιό σας, έμπιστο επεξεργαστή κώδικα ως ένα από τα αγαπημένα σας εργαλεία. :)
