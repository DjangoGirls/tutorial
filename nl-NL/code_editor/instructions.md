Er zijn ontzettend veel verschillende code editors en het komt grotendeels neer op persoonlijke voorkeur. De meeste Python programmeurs gebruiken complexe maar uiterst krachtige IDEs (geïntegreerde software-ontwikkelomgeving) zoals PyCharm. Dat is waarschijnlijk minder geschikt voor een beginner. Onze aanbevelingen zijn even krachtig en een stuk eenvoudiger.

Onze suggesties staan hieronder, maar vraag gerust je coach wat hun voorkeur is - het maakt het makkelijker om hulp van hen te krijgen.

## Gedit

Gedit is een open-source, gratis programma dat beschikbaar is voor alle besturingssystemen.

[Download het hier](https://wiki.gnome.org/Apps/Gedit#Download)

## Sublime Text 3

Sublime Text is een populaire editor met een gratis proefperiode, en is beschikbaar voor alle besturingssystemen.

[Download het hier](https://www.sublimetext.com/3)

## Atom

Atom is een spiksplinternieuwe editor gecreëerd door [GitHub](https://github.com/). Het is gratis, open-source en beschikbaar voor Windows, OS X en Linux.

[Download het hier](https://atom.io/)

## Waarom installeren wij een code editor?

Je vraagt je misschien af waarom we een speciaal bewerkingsprogramma installeren, in plaats van dat we een programma als Word of Notepad gebruiken.

De eerste reden is dat de code **plain text** (platte tekst) moet zijn, en het probleem met programma's zoals Word en Textedit is dat ze helemaal geen plain text produceren: ze produceren rich text (met lettertypes en opmaak), die ze opslaan als [RTF (Rich Text Format](https://en.wikipedia.org/wiki/Rich_Text_Format).

De tweede reden is dat alle code editors gespecialiseerd zijn in het schrijven van code, zodat ze nuttige functies hebben zoals het markeren van de code met kleur, of automatisch aanhalingstekens sluiten.

We zien dit later allemaal in actie. Al snel zul je je oude vertrouwde editor als een van je favoriete gereedschappen beschouwen. :)