# Kurs Django Girls

[![Gitter](https://badges.gitter.im/Join Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge)

> Niniejsza praca jest licencjonowana zgodnie z Creative Commons Attribution-ShareAlike License 4.0 International. Aby zobaczyć kopię niniejszej licencji, odwiedź http://creativecommons.org/licenses/by-sa/4.0/

## Tłumaczenie

Ten kurs został przetłumaczony z języka angielskiego przez grupę wolontariuszy. Specjalne podziękowania dla [Łukasza Wójcika](http://lukaszwojcik.net/), który poświęcił
ogromną ilość swojego wolnego czasu tłumacząc ponad 80% całego kursu. Dodatkowe podziękowania za pomoc dla: Oli Sitarskiej, Anny Warzechy, CrazyHorse, Kingi Kieczkowskiej, Maćka Zająca oraz Mariusza Zielińskiego.

## Wprowadzenie

Czy chciałabyś nauczyć się czarować? Z perspektywy osoby niemagicznej rzecz wydaje się dość złożona. Nie każdy wie, jak zacząć. Nie jest też łatwo znaleźć sklep z różdżkami. Jak ich używać? Na samym początku nie wiadomo nawet kogo i o co pytać. Nie każdy dostaje bilet wstępu do specjalistycznych szkół, gdzie sporą cześć wąptliwości rozwiewa kontakt z profesorami. Przez to sztuka czarowania uchodzi za dziedzinę tylko dla wybranych. Podobnie jest z programowaniem, czyli sztuką czarowania przy użyciu komputera. Komputer sam w sobie nie jest przedmiotem magicznym. Wiele osób niemagicznych posiada nawet jego wersje zminiaturyzowane z dotykowym interfejsem. Programowanie sprawia, że urządzenie słucha Twoich rozkazów - wtedy dzieje się magia. Czy zastanawiałaś się, czym są programy, które nim sterują? Czy postawiłaś sobie kiedyś za cel napisanie takiego programu? Co chciałabyś, żeby robił? Zdajemy sobie sprawę, że początki bywają trudne, a część  internetowych serwisów, gdzie mogłaś szukać pomocy, zasiedlają kosmici (nie kwestionujemy jednak ich wiedzy). Po takim starciu łatwo się zniechęcić, dojść do wniosku "to nie dla mnie, nie nadaję się do tego". A  co, jeśli to nieprawda? Zdradzimy Ci pewien sekret: programowanie nie jest takie trudne. Pokażemy Ci, że może być niezłą zabawą.

Ten kurs nie uczyni z Ciebie eksperta. Jeśli chcesz dobrze programować, musisz spędzić lata na nauce i ćwiczeniach. Ale chcielibyśmy pokazać, że programowanie i pisanie stron internetowych nie jest czarną magią. Spróbujemy wyjaśnić Ci to i owo w taki sposób, abyś nie czuła się przytłoczona nadmiarem informacji.

Mamy nadzieję, że pokochasz programowanie tak jak my!

## Czego nauczysz się w trakcie kursu?

Zapoznasz się z:
- podstawami języka programowania Python
- tworzeniem środowiska programistycznego
- tworzeniem projektów w frameworku Django
- pisaniem stron internetowych

Gdy skończysz kurs, będziesz mieć gotową aplikację internetową: swój własny blog. Pokażemy Ci jak go udostępnić w Internecie, abyś mogła pochwalić się znajomym!

Będzie to wyglądać mniej więcej tak:

![Rysunek 0.1](images/application.png)

> Jeżeli przerabiasz tutorial samodzielnie i nie masz w pobliżu osoby, która pomogłaby Ci w razie problemów, zapraszamy na czat: [![Gitter](https://badges.gitter.im/Join Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge)
. Ustaliliśmy z naszymi mentorami oraz poprzednimi uczestniczkami, że od czasu do czasu będą się tam pojawiać i udzielać pomocy z tutorialem! Nie bój się pytać!

Ok, [zacznijmy od początku...][3]

[3]: ./how_the_internet_works/README.md

## Jak możesz pomóc?

Kurs jest prowadzony przez [DjangoGirls][4]. Jeżeli znajdziesz błąd lub chcesz dodać coś nowego, zapoznaj się z [tymi informacjami][5].

[4]: http://djangogirls.org/
[5]: https://github.com/DjangoGirls/tutorial/blob/master/CONTRIBUTING.md

## Pomożesz nam przetłumaczyć tutorial na inne języki?

Obecnie przechowujemy wersje językowe na platformie Crowdin.com:

https://crowdin.com/project/django-girls-tutorial

Jeżeli nie znajdziesz tam swojego języka, prosimy o [stworzenie nowego zgłoszenia][6] z brakującym językiem - postaramy się go dodać.

[6]: https://github.com/DjangoGirls/tutorial/issues/new
