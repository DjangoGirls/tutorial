# Kurs Django Girls

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Niniejsza praca jest licencjonowana zgodnie z Creative Commons Attribution-ShareAlike License 4.0 International. Aby zobaczyć kopię niniejszej licencji, odwiedź http://creativecommons.org/licenses/by-sa/4.0/

## Witaj

Witaj w tutorialu Django Girls! Super Cię widzieć! :) W tym tutorialu odbędziemy podróż po technologiach internetowych, oferując Tobie podgląd na wszystkie części składowe, które połączone razem tworzą sieć taką, jaką ją znamy.

Jak z wszystkim, co jest nieznane, będzie to naprawdę niezła przygoda - ale nie przejmuj się, skoro już się tutaj znalazłaś, to dalej już będzie tylko z górki! :)

## Wprowadzenie

Czy kiedykolwiek czułaś, że wokół jest coraz więcej nowych technologii, a Ty zostajesz w tyle? Zastanawiałaś się kiedyś jak zrobić stronę internetową, ale nie miałaś motywacji by zacząć? Czy zdarzyło Ci się pomyśleć, że świat programowania jest dla Ciebie zbyt skomplikowany?

No więc mamy dla Ciebie dobre nowiny! Programowanie nie jest tak trudne, jak się wydaje, a my chcemy Ci pokazać, że może być też niezłą zabawą.

Ten kurs nie zamieni Cię w zawodową programistkę. Jeżeli chcesz być w tym naprawdę dobra, musisz spędzić miesiące lub nawet lata na nauce i ćwiczeniach. Ale chciałybyśmy Ci pokazać, że programowanie i pisanie stron internetowych nie jest tak trudne, jak mogłoby się wydawać. Spróbujemy wyjaśnić to i owo najprościej i najlepiej jak tylko potrafimy, abyś nie czuła się przytłoczona nową technologią.

Mamy nadzieję sprawić, że pokochasz to tak jak my!

## Czego nauczysz się w trakcie kursu?

Jak skończysz tutorial, będziesz miała małą działającą aplikację webową: twój blog. Pokażemy Ci jak umieścić ją online, tak by inni mogli zobaczyć Twoją pracę!

Będzie to wyglądać mniej więcej tak:

![Rysunek 0.1](images/application.png)

> Jeżeli przerabiasz tutorial samodzielnie i nie masz w pobliżu osoby, która pomogłaby Ci w razie problemów, zapraszamy na czat: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Ustaliliśmy z naszymi mentorami oraz poprzednimi uczestniczkami, że od czasu do czasu będą się tam pojawiać i udzielać pomocy z tutorialem! Nie bój się pytać!

Ok, [zacznijmy od początku...](./how_the_internet_works/README.md)

## Przerabiasz tutorial w domu?

Udział w warsztatach Django Girls to niesamowite doświadczenie, ale zdajemy sobie sprawę, że nie zawsze jest to możliwe. Z tego powodu zachęcamy Ciebie, byś spróbowała przerobić tutorial w domu. Dla czytelniczek w domu, jesteśmy właśnie w trakcie przygotowywani materiałów wideo, które ułatwią samodzielne podążanie za tutorialem. Na chwilę obecną nie posiadamy wideo do wszystkich rozdziałów, ale dzień po dniu, rozdział po rozdziale kolejne materiały będą się pojawiać na kanale [Coding is for girls](https://www.youtube.com/channel/UC0hNd2uW8jTR5K3KBzRuG2A/feed) na YouTubie.

W każdym rozdziale, który posiada materiał wideo, udostępniamy link, który do niego prowadzi.

## Jak możesz pomóc?

Kurs jest prowadzony przez [DjangoGirls](https://djangogirls.org/). Jeżeli znajdziesz jakiś błąd lub chcesz dodać coś nowego, zapoznaj się proszę z [tymi informacjami](https://github.com/DjangoGirls/tutorial/blob/master/README.md).

## Chciałabyś pomóc nam tłumaczyć tutorial na inne języki?

Obecnie przechowujemy wersje językowe na platformie Crowdin.com:

https://crowdin.com/project/django-girls-tutorial

Jeżeli twój język nie jest wylistowany na [Crowdinie](https://crowdin.com/), [zgłoś nowe issue](https://github.com/DjangoGirls/tutorial/issues/new), dzięki któremu poinformujesz nas, by dodać język.