# Kurs Django Girls

[![Gitter](https://badges.gitter.im/Join Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge)

> Niniejsza praca jest licencjonowana zgodnie z Creative Commons Attribution-ShareAlike License 4.0 International. Aby zobaczyć kopię niniejszej licencji, odwiedź https://creativecommons.org/licenses/by-sa/4.0/

## Tłumaczenie

Ten kurs został przetłumaczony z języka angielskiego przez grupę wolontariuszy. Specjalne podziękowania za pomoc dla: Łukasza Wójcika, Agaty Grdal, Oli Sitarskiej, Marysi Lowas-Rzechonek, Anny Warzechy, Maćka Zająca, CrazyHorse, Kingi Kieczkowskiej, Mariusza Zielińskiego, Beltuska, Bartka Dobrowolskiego, Oli Sendeckiej, Michała Krzysztofa Feilera, Kamila Gałuszki, Adriangit oraz Chrisa Warricka. <3 <3

## Wprowadzenie

Czy kiedykolwiek czułaś, że wokół jest coraz więcej nowych technologii, a Ty zostajesz w tyle? Zastanawiałaś się kiedyś jak zrobić stronę internetową, ale nie miałaś motywacji by zacząć? Czy zdarzyło Ci się pomyśleć, że świat programowania jest dla Ciebie zbyt skomplikowany by nawet spróbować zrobić coś samej?

No więc mamy dla Ciebie dobre nowiny! Programowanie nie jest tak trudne, jak się wydaje, a my chcemy Ci pokazać, że może być też niezłą zabawą.

Ten kurs nie zamieni Cię w zawodowego programistę. Jeżeli chcesz być w tym naprawdę dobra, musisz spędzić miesiące lub nawet lata na nauce i ćwiczeniach. Ale chciałybyśmy Ci pokazać, że programowanie i pisanie stron internetowych nie jest tak trudne, jak mogłoby się wydawać. Spróbujemy wyjaśnić to i owo najprościej i najlepiej jak tylko potrafimy, abyś nie czuła się przytłoczona nową technologią.

Mamy nadzieję sprawić, że pokochasz to tak jak my!

## Czego nauczysz się w trakcie kursu?

Gdy skończysz kurs, będziesz mieć gotową prostą aplikację internetową: swój własny blog. Pokażemy Ci jak udostępnić go w Internecie, abyś mogła pochwalić się znajomym!

Będzie to wyglądać mniej więcej tak:

![Rysunek 0.1][2]

 [2]: images/application.png

> Jeżeli przerabiasz tutorial samodzielnie i nie masz w pobliżu osoby, która pomogłaby Ci w razie problemów, zapraszamy na czat:  [![Gitter](https://badges.gitter.im/Join Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge). Ustaliliśmy z naszymi mentorami oraz poprzednimi uczestniczkami, że od czasu do czasu będą się tam pojawiać i udzielać pomocy z tutorialem! Nie bój się pytać!

Ok, [zacznijmy od początku...][3]

 [3]: ./how_the_internet_works/README.md

## Jak możesz pomóc?

Kurs jest prowadzony przez [DjangoGirls][4]. Jeżeli znajdziesz jakiś błąd lub chcesz dodać coś nowego, zapoznaj się proszę z [tymi informacjami][5].

 [4]: https://djangogirls.org/
 [5]: https://github.com/DjangoGirls/tutorial/blob/master/README.md

## Pomożesz nam przetłumaczyć tutorial na inne języki?

Obecnie przechowujemy wersje językowe na platformie Crowdin.com:

https://crowdin.com/project/django-girls-tutorial

Jeżeli nie znajdziesz tam swojego języka, prosimy o [zgłoszenie][6] nowego, brakującego języka, abyśmy mogły go dodać.

 [6]: https://github.com/DjangoGirls/tutorial/issues/new
