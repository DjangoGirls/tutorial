Tylko który wybrać? To nie takie proste, bo wybór zależy w dużej mierze od tego, czego oczekujesz od swojego edytora. Większość programistów Pythona używa bardzo skomplikowanych i niezwykle bogatych w różne funkcjonalności IDE (z ang. Integrated Development Environments - zintegrowane środowisko deweloperskie), takich jak: PyCharm. Jako osoba początkująca nie potrzebujesz jednak aż tak skomplikowanego edytora. Wystarczy coś prostszego, ale nadal dostatecznie użytecznego.

Poniżej znajdziesz nasze propozycje, ale jeżeli masz taką możliwość, możesz poprosić o rekomendację Twojego coacha -- będzie mu łatwiej pomagać Ci podczas warsztatów.

## Visual Studio Code
VS Code to najnowszy edytor stworzony przez Microsoft. Edytor ten jest dostępny na wszystkich systemach - Windows, Linux, OsX.
Jest całkowicie darmowy, posiada wiele pluginów ułatwiających pracę z kodem.

[Pobierz tutaj](https://code.visualstudio.com/)

## Gedit

Gedit to open source'owy i darmowy edytor dostępny dla wszystkich systemów operacyjnych. Czasami nie jest jednak zbyt prosty w zainstalowaniu.

[Pobierz tutaj](https://wiki.gnome.org/Apps/Gedit#Download)

## Sublime Text 3

Sublime Text to bardzo popularny edytor z darmowym okresem testowania. Jest bardzo prosty do zainstalowania i używania, dostępny na wszystkie systemy operacyjne.

`Uwaga!`

Sublime jest bezpłatny tylko do celów wypróbowania - w trakcie pracy na nim, będzie wyskakiwać w różnych momentach okienko zachęcające do jego zakupu! 

[Pobierz tutaj](https://www.sublimetext.com/3)

## Atom

Atom to nowy edytor kodu stworzony przez [GitHuba](https://github.com/). Jest darmowy, ma otwarte źródła, jest łatwy do zainstalowania i używania. Dostępny na Windowsa, OS X i Linuxa.

[Pobierz tutaj](https://atom.io/)

## Dlaczego instalujemy edytor kodu?

Może się zastanawiasz dlaczego instalujemy specjalny edytor kodu zamiast używać Notatnika albo Notepada.

Po pierwsze kod musi być napisany **zwykłym tekstem** (ang. "plain text"), a programy takie jak Word albo Textedit sprawiają, że wyrazy nie są tak naprawdę tylko tekstem - możesz zmieniać ich wielkość, czcionkę czy kolor. Jest to tak zwany sformatowany tekst (ang. rich text), używający różnych formatów, takich jak [RTF (Rich Text Format)](https://en.wikipedia.org/wiki/Rich_Text_Format).

Po drugie, edytory kodu zostały specjalnie stworzone do tego, by pisać w nich kod, więc mają wiele przydatnych opcji, takich jak podświetlanie różnych elementów składni języka programowania czy automatyczne dodawanie zamykającego cudzysłowu.

Wszystko to zobaczymy w akcji. Niedługo zaczniesz myśleć o swoim edytorze kodu jako o starym, dobrym przyjacielu :)