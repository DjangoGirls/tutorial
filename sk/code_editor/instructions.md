Existuje veľa rôznych editorov a zväčša sa vyberajú podľa osobných preferencií. Väčšina Python programátorov používa zložité, ale veľmi výkonné IDE (integrované vývojové prostredie), ako napríklad PyCharm. Pre začiatočníka je to pravdepodobne menej vhodné; naše odporúčania sú rovnako výkonné, ale oveľa jednoduchšie.

Naše návrhy sú uvedené nižšie, ale neváhaj sa opýtať svojho trénera, aké sú jeho preferencie - potom bude jednoduchšie od neho získať pomoc.

## Gedit

Gedit je open-source, editor zdarma dostupný pre všetky operačné systémy.

[Stiahni si tu](https://wiki.gnome.org/Apps/Gedit#Download)

## Sublime Text 3

Sublime Text je veľmi populárny editor so skúšobnou verziou zdarma. Je jednoduchý na inštaláciu a používanie, je dostupný pre všetky operačné systémy.

[Stiahni si tu](https://www.sublimetext.com/3)

## Atom

Atom je veľmi nový editor vytvorený [GitHubom](https://github.com/). Je zdarma, open-source, jednoduchý na inštaláciu a používanie. Je dostupný pre Windows, OS X a Linux.

[Stiahni si tu](https://atom.io/)

## Prečo inštalujeme editor?

Môžete Vás zaujímať, prečo inštalujeme takýto špeciálny editor kódu, radšej než používať niečo ako Word alebo Notepad.

Prvý dôvod je, že kód musí byť **čistý text** a problém s programami ako Word a Textedit je ten, že v skutočnosti nevytvárajú čistý text, produkujú obohatený text (s fontom a formátovaním), používajú vlastné formáty ako [RTF (Rich Text Format)](https://en.wikipedia.org/wiki/Rich_Text_Format).

Druhý dôvod je, že editor kódu je špecializovaný na editáciu kódu, takže môže poskytovať pomocné funkcie ako zvýraznenie kódu farbou podľa jeho významu alebo automaticky za Vás uzatvárať úvodzovky.

Všetko uvidíme neskôr. Čoskoro budeš premýšľať o svojom starom vernom editore ako o svojom obľúbenom nástroji :)