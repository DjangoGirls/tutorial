<!--sec data-title="Opening: Windows" data-id="windows_prompt" data-collapse=true ces-->

V závislosti od tvojej verzie Windowsu a tvojej klávesnice by jedna z týchto možností mala otvoriť príkazové okno (možno budeš musieť trochu experimentovať, ale nemusíš skúšať všetky tieto možnosti):

- Prejdi do ponuky Štart alebo na plochu a do vyhľadávacieho poľa zadaj "Príkazový riadok" alebo "Command Prompt".
- Prejdi na Štart menu → Systém Windows → Príkazový riadok.
- Choď na menu Štart → Všetky programy → Príslušenstvo → Príkazový riadok.
- Prejdi na plochu, podrž myš v ľavom dolnom rohu obrazovky a klikni na šípku nadol, ktorá sa zobrazí (na dotykovej obrazovke namiesto toho rýchlo prejdi prstom z dolnej časti obrazovky nahor). Mal by sa ti zobraziť zoznam aplikácií. Klikni na príkazový riadok (Command Prompt) v sekcii Windows System.
- Podrž špeciálnu klávesu Windows na klávesnici a stlač klávesu "X". Vyber "Príkazový riadok" z kontextového menu.
- Podrž klávesu Windows a stlač tlačidlo "R", kým sa ti nezobrazí okno "Run". Do poľa zadaj "cmd" a klikni na tlačidlo OK.

![Zadaj "cmd" v okne "Run"](../python_installation/images/windows-plus-r.png)

Neskôr v tutoriáli budeš potrebovať mať otvorené dve príkazové okná súčasne. Avšak na niektorých verziách Windowsu ak už máš otvorené jedno okno príkazového riadku a pokúsiš sa otvoriť druhé rovnakým spôsobom, len ťa to presmeruje na to, ktoré už máš otvorené. Vyskúšaj si to na svojom počítači! Ak dostaneš len svoje už existujúce príkazové okno, skús nové otvoriť použitím iného spôsobu zo zoznamu vyššie. Aspoň jeden z nich by ti mal otvoriť nové okno.

<!--endsec-->

<!--sec data-title="Opening: OS X" data-id="OSX_prompt" data-collapse=true ces-->

Choď do Aplikácie → Nástroje → Terminál.

<!--endsec-->

<!--sec data-title="Opening: Linux" data-id="linux_prompt" data-collapse=true ces-->

Cesta je pravdepodobne Aplikácie → Príslušenstvo → Terminál alebo Aplikácie → Systém → Terminál, ale závisí to od tvojho systému. Ak to tam nie je, skús si to vygoogliť. :)

<!--endsec-->