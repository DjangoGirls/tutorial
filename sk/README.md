# Django Girls Tutoriál

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Toto dielo je zverejnené pod medzinárodnou licenciou Creative Commons Attribution-ShareAlike ("uvedenie autora – rovnaké šírenie") 4.0. Ak chcete zobraziť kópiu tejto licencie, navštívte https://creativecommons.org/licenses/by-sa/4.0/

## Vitaj

Vitaj na Django Girls! Sme radi, že ťa tu vidíme :) V tomto tutoriále ti ukážeme čo je pod kapotou webových technológií. Ponúkneme ti pohľad na všetky čiastky a kúsky, ktoré musia do seba zapadnúť aby web fungoval tak ako ho poznáme.

Ako so všetkými vecami, ktoré sú neznáme, aj toto bude dobrodružstvo - ale neboj sa, keďže si sa už odvážila byť tu, všetko bude v poriadku :)

## Úvod

Mala si niekedy pocit, že svet je stále viac a viac o technológiách a ku ktorým (zatiaľ) nemáš vzťah? Uvažovala si niekedy, že by si si vytvorila webovú stránku, ale nikdy si nemala dostatok motivácie začať? Zdalo sa ti niekedy, že svet softvéru je pre teba príliš komplikovaný a že sama nezvládneš nič vytvoriť?

Máme pre teba dobrú správu! Programovanie nie je také zložité, ako sa zdá a chceme ti ukázať, aké môže byť zábavné.

Tento návod z teba neurobí programátorku mávnutím čarovného prútika. Ak chceš byť v tom dobrá, čakajú ťa mesiace či dokonca roky štúdia a praxe. Chceme ti ale ukázať, že vytvorenie webovej stránky nie je také ťažké, ako sa zdá. Pokúsime sa ti vysvetliť rôzne technológie tak, aby si sa ich nemusela báť.

Dúfame, že sa ti tieto veci zapáčia tak veľmi ako nám!

## Čo ťa tento návod naučí?

Po skončení budeš mať funkčnú webovú aplikáciu: tvoj vlastný blog. Ukážeme ti, ako ho zverejniť na webe, kde ho môže každý navštíviť!

Výsledok bude vyzerať asi takto:

![Obrázok 0.1](images/application.png)

> Ak budeš na tomto projekte pracovať sama a nemáš mentora, ktorý ti pomáha, môžeš v prípade problémov navštíviť tento chat: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Požiadali sme našich mentorov, ale aj absolventky, aby sa na tomto chate občas ukázali a pomohli ostatným! Neboj sa opýtať čomu nerozumieš!

OK, [začnime pekne po poriadku...](./how_the_internet_works/README.md)

## Sledovanie tutoriálu doma

Je úžasné, zúčastniť sa Django Girls workshopu, ale uvedomujeme si, že nie vždy je možné byť na niektorom. Preto ti odporúčami aby si skúsila postupovať podľa tohto tutoriálu doma. Pre tých ktorí sú doma, v súčasnosti pripravujeme videá, ktoré umožnia jednoduchšie sledovanie tutoriálu doma. Stále sa na tom pracuje, ale viac a viac vecí bude čoskoro na [Coding is for girls](https://www.youtube.com/channel/UC0hNd2uW8jTR5K3KBzRuG2A/feed) YouTube kanály.

V každej kapitole ktorá už bola spracovaná sa nachádza odkaz na príslušné video.

## Informácie a možnosti ako sa zapojiť

Tento návod vytvorili a udržiavajú [DjangoGirls](https://djangogirls.org/). Ak nájdeš chyby alebo by si chcela aktualizovať tento návod, prosím [postupuj podľa pokynov](https://github.com/DjangoGirls/tutorial/blob/master/README.md).

## Chceš pomôcť s prekladom do iných jayzkov?

V súčasnosti koordinujeme preklady cez platformu crowdin.com:

https://crowdin.com/project/django-girls-tutorial

Ak tvoj jazyk nie je v zozname na [crowdin. com](https://crowdin.com/), [daj nám prosím vedieť](https://github.com/DjangoGirls/tutorial/issues/new) aký jazyk máme pridať.