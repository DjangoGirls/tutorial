# Príručka k Django Girls

[![Gitter](https://badges.gitter.im/Join Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge)

> Toto dielo je zverejnené pod medzinárodnou licenciou Creative Commons Attribution-ShareAlike ("uvedenie autora – rovnaké šírenie") 4.0. Ak chcete zobraziť kópiu tejto licencie, navštívte https://creativecommons.org/licenses/by-sa/4.0/

## Úvod

Mala si niekedy pocit, že svet je stále viac a viac o technológiách a ty v nich zaostávaš? Uvažovala si niekedy, že by si si vytvorila webovú stránku, ale nikdy si nemala dosť motivácie začať? Zdalo sa ti niekedy, že svet softvéru je pre teba príliš komplikovaný a že sama nezvládneš nič vytvoriť?

Máme pre teba dobrú správu! Programovanie nie je také zložité, ako sa zdá a chceme ti ukázať, aké môže byť zábavné.

Tento návod z teba neurobí mávnutím čarovného prútika programátorku. Ak chceš byť dobrá, čakajú ťa mesiace či dokonca roky štúdia a praxe. Chceme ti ale ukázať, že vytvorenie webovej stránky nie je také ťažké, ako sa zdá. Pokúsime sa ti vysvetliť rôzne technológie tak, aby si sa ich nemusela báť.

Dúfame, že sa ti tieto veci zapáčia tak veľmi ako nám!

## Čo ťa tento návod naučí?

Po skončení budeš mať funkčnú webovú aplikáciu: tvoj vlastný blog. Ukážeme ti, ako ho zverejniť na webe, kde ho môže každý navštíviť!

Výsledok bude vyzerať asi takto:

![Obrázok 0.1][2]

 [2]: images/application.png

> Ak budeš na tomto projekte pracovať sama a nemáš mentora, ktorý ti pomáha, môžeš v prípade problémov navštíviť tento chat: [![Gitter](https://badges.gitter.im/Join Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge). Požiadali sme našich mentorov, ale aj absolventky, aby sa na tomto chate občas ukázali a pomohli ostatným, ktorí môžu zápasiť s problémami! Neboj sa pripojiť a opýtať sa, na čo potrebuješ!

OK, [začnime pekne po poriadku...][3]

 [3]: ./how_the_internet_works/README.md

## Informácie a možnosti ako sa zapojiť

Tento návod vytvorili a udržiavajú [DjangoGirls][4]. Ak nájdete chyby alebo by ste chceli aktualizovať tento návod, prosím [postupujte podľa pokynov][5].

 [4]: https://djangogirls.org/
 [5]: https://github.com/DjangoGirls/tutorial/blob/master/README.md

## Chceš pomôcť s prekladom do iných jayzkov?

V súčasnosti koordinujeme preklady cez platformu crowdin.com:

https://crowdin.com/project/django-girls-tutorial

Ak tvoj jazyk nie je v zozname na crowdin.com, [daj nám prosím vedieť][6] a povedz, aký jazyk máme pridať.

 [6]: https://github.com/DjangoGirls/tutorial/issues/new
