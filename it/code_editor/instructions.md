Sono disponibili diversi editor e la scelta di uno piuttosto che un altro dipende principalmente dal gusto personale. La maggior parte dei programmatori Python usa complessi ma estremamente potenti IDE (ambienti di sviluppo integrati), come PyCharm. Tuttavia, dal momento che sei ancora agli inizi non è l'editor più appropriato; quelli che ti suggeriremo noi sono ugualmente potenti ma molto più semplici da utilizzare.

I nostri suggerimenti sono riportati qui di seguito, ma sentiti libero/a di chiedere al tuo coach quali sono le sue preferenze in materia di editor, in questo modo sarà più semplice per il tuo coach aiutarti.

## Gedit

Gedit è un editor open-source e gratuito, disponibile per tutti i sistemi operativi.

[Scaricalo qui](https://wiki.gnome.org/Apps/Gedit#Download)

## Sublime Text 3

Sublime Text è uno tra gli editor più utilizzati. Ha un periodo di prova gratuito. È molto facile da installare e da utilizzare ed è disponibile per tutti i sistemi operativi.

[Scaricalo qui](https://www.sublimetext.com/3)

## Atom

Atom è un nuovo editor di codice creato da [GitHub](https://github.com/). È gratuito, open-source, facile da installare e da usare. È disponibile per Windows, OSX e Linux.

[Scaricalo qui](https://atom.io/)

## Perché installiamo un editor di codice?

Forse ti stai chiedendo per quale motivo installiamo questo editor di codice invece di usare un applicazione come Word or Blocco Note.

Il primo motivo è che il codice deve essere **testo semplice**, e il problema con programmi come Word e Textedit è che in realtà non producono testo semplice. Producono testo RTF (con caratteri e formattazione), utilizzando formati personalizzati come [RTF (Rich Text Format)](https://en.wikipedia.org/wiki/Rich_Text_Format).

La seconda ragione è che i code editor sono specializzati per programmare, perciò hanno molte funzionalità utili, ad esempio diversi colori per evidenziare frammenti di codice con diversi significati, o l'inserimento automatico del secondo paio di virgolette.

Vedremo tutto ciò più tardi. Il tuo fidato code editor sarà presto uno dei tuoi strumenti preferiti :)