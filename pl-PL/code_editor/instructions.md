Istnieje wiele programów tego typu, jednak który wybrać? To nie takie proste, bo wybór zależy w dużej mierze od tego, czego oczekujesz od swojego edytora. Większość programistów Pythona używa bardzo skomplikowanych i niezwykle bogatych w różne funkcjonalności IDE (z ang. Integrated Development Environments - zintegrowane środowisko deweloperskie), takich jak: PyCharm. Jako osoba początkująca nie potrzebujesz jednak aż tak skomplikowanego edytora. Wystarczy coś prostszego, ale nadal dostatecznie użytecznego.

Nasze propozycje prezentujemy poniżej, ale w razie czego spytaj o sugestie swojego mentora - będzie on w stanie wybrać coś zgodnego z Twoimi preferencjami.

## Visual Studio Code

Visual Studio Code jest edytorem kodu źródłowego opracowanym przez Microsoft dla Windows, Linux i macOS. Obejmuje on wsparcie debugowania, kontrolę wbudowanego Git, podświetlanie składni, inteligentne uzupełnianie kodu, fragmenty i refaktoryzację kodu.

[Pobierz tutaj](https://code.visualstudio.com/)

## Gedit

Gedit to open source'owy i darmowy edytor dostępny dla wszystkich systemów operacyjnych. Czasami nie jest jednak zbyt prosty w zainstalowaniu.

[Pobierz tutaj](https://wiki.gnome.org/Apps/Gedit#Download)

## Sublime Text 3

Sublime Text jest bardzo popularnym edytorem z bezpłatnym okresem testowania i jest dostępny dla wszystkich systemów operacyjnych.

[Pobierz tutaj](https://www.sublimetext.com/3)

## Atom

Atom jest kolejnym popularnym edytorem. Jest darmowy, open-source'owy i dostępny dla systemów Windows, OS X i Linux.

[Pobierz tutaj](https://atom.io/)

## Dlaczego instalujemy edytor kodu?

Może się zastanawiasz dlaczego instalujemy specjalny edytor kodu zamiast używać Notatnika albo Notepada.

Podstawowym powodem jest to, że kod musi być **zwykłym, niesformatowanym tekstem**, co powoduje że nie możemy tutaj użyć programów takich jak Word czy Textedit, ponieważ produkują one nie zwykły tekst, tylko tekst sformatowany (z informacją odnośnie użytej czcionki, sposobu formatowania), używając specjalnych formatów danych, jak na przykład [RTF (Rich Text Format)](https://en.wikipedia.org/wiki/Rich_Text_Format).

Drugim powodem jest specjalizacja edytorów kodu - dzięki temu mogą one dostarczać bardzo użytecznych funkcjonalności, jak kolorowanie składni zgodnie z jej przeznaczeniem lub automatyczne zamykanie cudzysłowów zamiast Ciebie.

Za chwilę przetestujemy wybrany edytor w akcji. Nim się obejrzysz, będziesz uważać swój edytor tekstu jako jedno z ulubionych narzędzi. :)