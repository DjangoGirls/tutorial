Birçok farklı kod editörü var, hangi editörü kullanacağınız kişisel tercihinize bağlı. Çoğu Python programcısı PyCharm gibi karmaşık fakat son derece güçlü IDE'leri (Integrated Development Environments-Entegre Geliştirme Ortamları) kullanır. Başlangıç seviyesi için bunlar muhtemelen pek uygun olmayacaktır. Bizim önerdiklerimiz aynı derecede güçlü fakat çok daha basit editörler olacak.

Bizim tavsiyelerimiz aşağıdakiler, ama mentörünüze danışmak isteyebilirsiniz.

## Gedit

Gedit açık kaynaklı, ücretsiz bir editördür. Tüm işletim sistemlerinde kullanılabilir.

[Buradan indirin](https://wiki.gnome.org/Apps/Gedit#Download)

## Sublime Text

Sublime Text, ücretsiz deneme süresi olan çok popüler bir editördür ve tüm işletim sistemleri için mevcuttur.

[Buradan indirin](https://www.sublimetext.com/)

## Atom

Atom başka bir popüler editör. Ücretsiz, açık kaynaklı ve Windows, OS X ve Linux için kullanılabilir. Atom  GitHub </ 0> tarafından geliştirilmiştir.</p>

[Buradan indirin](https://atom.io/)

## Neden bir kod editörü kuruyoruz?

Neden Word ya da Notepad kullanmak yerine, özel bir kod editörü yazılımı kurduğumuzu merak ediyor olabilirsiniz.

Birinci nedeni yazdığımız kodun **sade yazı** olması gerektiği içindir ki Word gibi programlar sade yazı üretmezler (font ve şekillendirme desteklerler) ve [RTF (Rich Text Format)](https://en.wikipedia.org/wiki/Rich_Text_Format) gibi özel formatlar kullanılar.

İkinci sebep ise kod editörlerinin kod düzenlemeye destek vermek - örneğin özel kelimeleri renklendirme ve otomatik parantez kapatma gibi - için özelleşmiş olmasıdır.

Bütün bunları birazdan deneyimleyeceğiz. Yakında kod editörünüz güvenilir bir eski dostunuz gibi olacaktır :)
