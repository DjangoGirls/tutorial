Birçok farklı kod editörü var, hangi editörü kullanacağınız kişisel tercihinize bağlı. Çoğu Python programcısı PyCharm gibi karmaşık fakat son derece güçlü IDE'leri (Integrated Development Environments-Entegre Geliştirme Ortamları) kullanır. Başlangıç seviyesi için bunlar muhtemelen pek uygun olmayacaktır. Bizim önerdiklerimiz aynı derecede güçlü fakat çok daha basit editörler olacak.

Bizim önerilerimizi aşağıda bulabilirsiniz, fakat eğitmenlerinize onların tercihlerini sormaktan çekinmeyin - onlardan yardım almak daha kolay olacaktır.

## Gedit

Gedit açık kaynaklı, ücretsiz bir editördür. Tüm işletim sistemlerinde kullanılabilir.

[Buradan indirin](https://wiki.gnome.org/Apps/Gedit#Download)

## Sublime Text 2

Sublime Text ücretsiz deneme sürümüne sahip oldukça popüler bir editördür. Kurulumu ve kullanımı basittir, tüm işletim sistemlerinde kullanılabilir. 

[Buradan indirin](http://www.sublimetext.com/2)

## Atom

Atom [GitHub](http://github.com/) tarafından geliştirilen oldukça yeni bir editör. Atom ücretsiz, açık kaynak kodlu, kurulumu ve kullanımı basit bir editördür. Windows, OSX ve Linux işletim sistemlerinde kullanılabilir.

[Buradan indirin](https://atom.io/)

## Neden bir kod editörü kuruyoruz?

Neden Word ya da Notepad kullanmak yerine, özel bir kod editörü yazılımı kurduğumuzu merak ediyor olabilirsiniz.

Birinci nedeni, kodun **düz metin** olması gerekliliği. Word ve TextEdit gibi programlar [RTF (Rich Text Format)](https://en.wikipedia.org/wiki/Rich_Text_Format) gibi özel formatları kullanarak düz metin yerine zengin metin (fontlu ve formatlı metin) üretiyorlar.

İkinci neden, kod editörleri kod düzenlemek için özelleşmişlerdir, dolayısıyla kodu anlamına göre renklerle öne çıkarma (highlighting) veya tırnakları otomatik kapama gibi yararlı özellikler sağlar.

Bütün bunları ileride uygulama içerisinde göreceğiz. Yakında güvenilir ihtiyar kod editörünü favori araçlarınız arasında görmeye başlayacaksınız :)
