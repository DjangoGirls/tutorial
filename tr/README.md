# Django Girls Eğitimi

[![Gitter](https://badges.gitter.im/Join Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge)

> Bu çalışma Creative Commons Attribution-ShareAlike 4.0 International License altında lisanslanmıştır. Lisansın bir kopyasını görmek için http://creativecommons.org/licenses/by-sa/4.0/ adresini ziyaret edin.

## Çeviri

Bu döküman İngilizce'den Türkçe'ye 28 kişiden oluşan tamamen gönüllü bir ekip tarafından çevrildi: Elif Kuş, Şirin Saygılı, Suzan Üsküdarlı, Oğuzcan Küçükbayrak, Mehmet Ragıp Altuncu, Şahin B., Kıvanç Yazan, Adil Öztaşer, olasitarska, Oğuz Erdoğmuş, ophelia, Tuğçe Şirin, Fazilet Çilli, Özge Barbaros, Evin Pınar Örnek, Yiğit Bekir Baya, Berna Erden, Akın Toksan, Çağıl, Berat Doğan, Taha Yusuf, Helin Ece Akgül, Müge Kurtipek, Nezihe Pehlivan, Can Güler, Wert Yuio, Barış Arda Yılmaz ve Aybüke Özdemir! Emeği geçen herkese sonsuz teşekkürler! Ellerinize sağlık!

## Giriş

Hiç dünyanın her geçen gün daha teknolojik olduğunu ve bir şekilde geride kaldığınızı hissettiniz mi? Hiç web sayfalarının nasıl yapıldığını merak edip başlamak için gereken motivasyona sahip olmadığınız oldu mu? Yazılım dünyasının sizin için, kendi başınıza bir şeyler yapmayı denemek için bile, çok karmaşık olduğunu düşündünüz mü?

Öyleyse, sizin için iyi haberlerimiz var! Programlama göründüğü kadar zor değil ve size ne kadar keyifli olabileceğini göstermek istiyoruz.

Bu eğitim sihirli bir şekilde sizi bir programcıya dönüştürmeyecek. Eğer bu konuda iyi olmak istiyorsanız, aylara ve hatta yıllara dayanan bir öğrenme ve pratiğe ihtiyacınız var. Fakat biz size programlamanın ya da websayfası oluşturmanın göründüğü kadar da karmaşık olmadığını göstermek istiyoruz. Farklı parçaları, değişik kısımları anlatabildiğimiz kadar iyi anlatmaya gayret edeceğiz ki artık teknoloji gözünüzü korkutmasın.

Ümit ederiz ki sizin de teknolojiyi bizim kadar sevmenizi sağlayabiliriz!

## Bu eğitim ile ne öğreneceksiniz?

Eğitimi bitirdiğinizde, basit fakat çalışan bir web uygulamasına sahip olacaksınız: kendi blog uygulamanız. Size blogunuzu nasıl online hale getireceğinizi de göstereceğiz ki başkaları da çalışmanızı görebilsin!

Aşağı yukarı şu şekilde gözükecek:

![Şekil 0.1][2]

 [2]: images/application.png

> Eğer eğitimi kendi başınıza takip ediyorsanız ve bir problem yaşadığınızda yardım edebilecek bir eğitmeniniz yoksa, sizin için bir chat odamız var:[![Gitter](https://badges.gitter.im/Join Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge)
Daha önce katılmış olan kişilerden ve eğitmenlerimizden zaman zaman chat odasında bulunmalarını ve eğitimi takip eden kişilere yardımcı olmalarını istedik! Chat odasında sorularınızı sormaktan çekinmeyin!

Tamam, [hadi en baştan başlayalım...][3]

 [3]: ./how_the_internet_works/README.md

## Hakkında ve katkıda bulunma

Bu eğitim [DjangoGirls][4] tarafından sürdürülmektedir. Eğer hatalar bulursanız ve eğitimi güncellemek isterseniz lütfen [katkıda bulunma kılavuzunu takip edin][5].

 [4]: http://djangogirls.org/
 [5]: https://github.com/DjangoGirls/tutorial/blob/master/README.md

## Bu eğitimi başka dillere çevirmemize yardımcı olmak ister misiniz?

Hali hazırda, çeviriler crowdin.com platformunda tutuluyor:

https://crowdin.com/project/django-girls-tutorial

Eğer diliniz crowdin'de listelenmemiş ise, lütfen GitHub'da dilinizle alakalı bilgi veren bir [konu açın][6] böylece dilinizi ekleyebilelim.

 [6]: https://github.com/DjangoGirls/tutorial/issues/new