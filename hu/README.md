# Django Girls Tutorial

[![Gitter](https://badges.gitter.im/Join%20Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge)

> Ez az anyag Creative Commons Attribution-ShareAlike 4.0 International License jogvédelme alatt áll. A licenc megtekintéséhez látogass el ide: https://creativecommons.org/licenses/by-sa/4.0/

## Fordítás
A tutorial magyar fordítását egy csapat lelkes önkéntes készítette el: Czapári Dóri, Hanna Kollo, Erő Julcsi, Bónis Balázs, Kádár Szilvi, Szelle Erika, Téglássy Anna, Szabó Adrienn, Nádudvari György. Köszönjük nekik! <3

## Bevezetés

Érezted már úgy hogy a világ egyre inkább a technológiáról szól, és te valahogy kimaradsz belőle? Gondolkoztál már azon, hogyan kell egy weblapot létrehozni, de soha nem volt elég erőd elkezdeni? Érezted úgy, hogy a szoftveres világ túl bonyolult ahhoz, hogy egyáltalán megpróbálj valamit létrehozni benne magadtól?

Nos, jó hírünk van számodra! A programozás egyáltalán nem olyan nehéz, mint amilyennek tűnik, és mi megmutatjuk, hogy mennyire jó móka tud lenni.

Ez a tutorial nem fog téged egy csapásra programozóvá változtatni. Ha profi akarsz lenni benne, hónapokat vagy akár éveket kell eltöltened tanulással és gyakorlással. De meg szeretnénk mutatni, hogy a programozás, illetve a weblapkészítés nem annyira bonyolult, mint amilyennek tűnik. Megpróbáljuk minél jobban elmagyarázni a különböző részleteket, hogy ne tűnjön annyira ijesztőnek a technológia.

Reméljük, veled is annyira megszerettetjük a számítógépek világát, mint amennyire mi szeretjük!

## Mit fogsz a tutorial alatt megtanulni?

A tutorial befejezésével lesz egy egyszerű, működő webes alkalmazásod: a saját blogod. Megmutatjuk, hogyan kell a netre feltölteni, hogy mások is lássák az eredményt!

Körülbelül így fog kinézni:

![Figure 0.1][2]

 [2]: images/application.png

> Ha egyedül dolgozol a tutorialon és nincs melletted coach, aki segíthetne, ha bármi probléma felmerül, használd a chatet, amit neked tartunk fenn: [![Gitter](https://badges.gitter.im/Join%20Chat.svg)](https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge). Megkértük a segítőinket és korábbi résztvevőket, hogy legyenek fent, ahogy idejük engedi, és segítsenek másoknak a tutorialban. Kérdezz tőlük bátran!

Oké, [kezdjük az elejénél...][3]

 [3]: ./how_the_internet_works/README.md

## A tutorialról és a közreműködésről

Ezt a tutorialt a [DjangoGirls][4] tartja fenn. Ha bármilyen hibát találsz benne, vagy frissíteni szeretnéd, kérlek kövesd a [közreműködési útmutatót][5].

 [4]: https://djangogirls.org/
 [5]: https://github.com/DjangoGirls/tutorial/blob/master/README.md

## Szeretnél segíteni lefordítani a tutorialt más nyelvekre?

A fordításokat jelenleg a crowdin.com platformon végezzük:

https://crowdin.com/project/django-girls-tutorial

Ha a te nyelved nem szerepel a crowdin listán, kérlek [hozz létre egy új issue-t][6], amely megjelöli a nyelvet, hogy hozzáadhassuk.

 [6]: https://github.com/DjangoGirls/tutorial/issues/new