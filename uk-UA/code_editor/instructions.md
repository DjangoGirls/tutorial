Серед великого різноманіття редакторів вибір залежить від особистих вподобань. Більшість програмістів Python користуються комплексними і дуже потужними IDE (англ. Integrated Development Environments - Інтегровані середовища розробки), наприклад, PyCharm. Хоча новачкам, мабуть, вони не дуже підходять; ми рекомендуємо такі ж потужні, але значно простіші. 

Нижче наведено наші пропозиції, але не соромтесь запитати вашого наставника якими є його вподобання - простіше буде отримувати допомогу від нього.

## Visual Studio Code

Visual Studio Code - це редактор для написання коду, який розробив Microsoft для Windows, Linux та macOS. Він включає підтримку налагодження, вбудоване керування Git, підсвітку синтаксису, інтелектуальне завершення коду, сніппети та рефакторинг коду.

[Завантаження тут](https://code.visualstudio.com/)

## Gedit

Gedit - це безкоштовний редактор з відкритим кодом, що доступний для всіх операційних систем.

[Завантаження тут](https://wiki.gnome.org/Apps/Gedit#Download)

## Sublime Text 3

Sublime Text - це дуже популярний редактор із безкоштовним періодом оцінювання та є доступним для всіх операційних систем.

[Завантаження тут](https://www.sublimetext.com/3)

## Atom

Atom - ще один поширений редактор. Він безкоштовний, має відкритий вихідний код та доступний для Windows, OS X та Linux. Atom розробили в [GitHub](https://github.com/).

[Завантаження тут](https://atom.io/)

## Яка причина встановлення редактора коду?

Ви, мабуть, дивуєтесь чому ми інсталюємо особливе ПЗ редактора коду, замість того щоб використовувати щось на зразок Word або Notepad.

По-перше, код має бути **простим текстом**, а проблема програм як Word або Textedit в тому, що вони загалом не створюють простий текст, вони створюють форматований текст (що має шрифти та форматування), використовуючи нестандартні формати на зразок [RTF (Rich Text Format)](https://en.wikipedia.org/wiki/Rich_Text_Format).

По-друге, редактори коду мають спеціалізацію - редагування коду, вони забезпечують вас корисними функціями на зразок кольорової підсвітки коду відповідно його значення або автоматичного закриття дужок.

Ми побачимо це пізніше в процесі. Скоро ви вважатимете свого вірного старого редактора коду одним зі своїх улюблених інструментів. :)