# Навчальний посібник - Django Girls Tutorial

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Ця робота ліцензована міжнародною ліцензією Creative Commons Attribution-ShareAlike 4.0. Щоб переглянути копію цієї ліцензії, відвідайте https://creativecommons.org/licenses/by-sa/4.0/

## Вітаємо

Ласкаво просимо до Django Girls Tutorial! Ми раді вас зустріти тут :)  В цьому курсі, ви побачите із середини як працюють веб-технології, ми пропонуємо вам огляд всіх бітів і частинок які мають об'єднатись разом щоб зробити мережу такою як ми її знаємо.

Як з усім невідомим, це буде пригодою - але не хвилюйся, так як в тебе вистачило сміливості бути тут, ти впораєшся :)

## Вступ

Чи ви колись відчували, що світ крутиться все більше і більше навколо технологій, про які (поки) ви нічого не знайєте? Чи вас колись цікавило як створити веб сайт, однак, ніколи не вистачало достатньої мотивації щоб почати? Чи ви колись вважали, що світ програмування є занадто складним для вас, щоб навіть пробувати робити щось самостійно?

Що ж, маємо гарні новини для вас! Програмування це не так складно як може здаватися і ми хочемо вам показати наскільки веселим цей процес може бути.

Даний навчальний посібник не перетворить вас магічним чином на програміста. Якщо ви хочете розбиратися у цьому, то вам потрібні будуть для цього місяці або навіть роки теорії та практики. Однак, ми хочемо показати вам, що програмування або створення веб сайтів не є настільки складним, як це здається. Спробуємо пояснити різні поняття настільки, наскільки зуміємо, то ж ви не будете почуватися заляканими технологіями.

Сподіваємось, що що ми зможемо змусити вас полюбити технології настільки, наскільки любимо їх ми самі!

## Що ви вивчите під час освоєння посібника?

По завершенню даного посібника, ви будете мати простий, робочий веб додаток: свій власний блог. Ми покажемо вам як опублікувати його в Інтернеті, то ж інші також зможуть оцінити вашу роботу!

Це буде (в більшій чи меншій мірі) виглядати наступним чином:

![Figure 0.1](images/application.png)

> Якщо ви працюєте над матеріалами самостійно і не маєте інструктора, що зміг би допомогти у разі певної проблеми, ми маємо для вас чат: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Ми попросили наших інструкторів і попередніх учасників бути там час від часу і допомагати іншим із освоєнням матеріалу! Не бійтеся задавати свої питання!

Гаразд, [почнемо з самого початку...](./how_the_internet_works/README.md)

## Робота з посібником вдома

Це чудово приймати участь в Django Girls workshop, але ми розуміємо, що не завжди є можливість його відвідати. Тому ми за те щоб ви намагались проходити цей посібник вдома. Для тих хто навчається вдома, ми зараз готуємо відео які можуть спростити використання посібника самостійно. Вони досі знаходяться в розробці, але з часом все більше цікавих речей можна буде знайти на каналі [Coding is for girls](https://www.youtube.com/channel/UC0hNd2uW8jTR5K3KBzRuG2A/feed) в YouTube.

У кожному розділі, які вже готові, вже є посилання, що вказує на правильне відео.

## Коротка інформація та вклад

Цей посібник підтримується спільнотою [DjangoGirls](https://djangogirls.org/). Якщо ви знайдете якісь помилки або захочете зробити певні оновлення, будь ласка, [виконуйте вказівки з частини про вклад](https://github.com/DjangoGirls/tutorial/blob/master/README.md).

## Чи не бажаєте допомогти нам із перекладом посібника на інші мови?

На цей момент переклади підтримуються на платформі crowdin.com :

https://crowdin.com/project/django-girls-tutorial

Якщо ваша мова не перерахована на [crowdin](https://crowdin.com/), будь ласка, відкрийте нову тему</0>, що інформує про мову, таким чином ми зможемо додати її.</p>