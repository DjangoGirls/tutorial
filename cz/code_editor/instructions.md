Existuje mnoho různých editorů a z velké části se výběr scvrkává na osobní preference. Většina programátorům v Pythonu používá složité, ale mimořádně mocné IDE (integrovaná vývojová prostředí), například PyCharm. Pro začátečníka to může být pravděpodobně méně vhodné; naše doporučení jsou stejně mocná, ale mnohem jednodušší.

Naše návrhy jsou napsané níže, ale neváhejte se zeptat svého kouče, jaké jsou jeho preference - poté bude i jednodušší získat od něj pomoc s prací v editoru.

## Gedit

Gedit je open-source editor. Je k dispozici zdarma pro všechny operační systémy.

[Stáhnout si jej můžeš zde](https://wiki.gnome.org/Apps/Gedit#Download)

## Sublime Text 2

Sublime Text je velmi oblíbený editor s bezplatnou zkušební dobou. Lze jej snadno nainstalovat a používat. Je k dispozici pro všechny operační systémy.

[Stáhnout si jej můžeš zde](http://www.sublimetext.com/2)

## Atom

Atom je velmi nový editor kódu vytvořen [GitHub](http://github.com/)em. Je zdarma, je open-source a má snadnou instalaci a snadné použití. Je k dispozici pro Windows, OS X a Linux.

[Stáhnout si jej můžeš zde](https://atom.io/)

## Proč jsme instalovali editor kódu?

Možná přemýšlíš, proč instalujeme speciální editor kódu a proč raději nezvolíme něco jako Notepad nebo Word.

První důvod je, že kód musí být **prostý text** a programy jako Word a Textedit ve skutečnosti produkují bohatý text (s fonty a formátováním), používají vlastní formáty jako [RTF (Rich Text Format)](https://en.wikipedia.org/wiki/Rich_Text_Format).

Druhým důvodem je, že editory kódu se specializují na editaci kódu, takže mohou poskytovat užitečné funkce, jako je barevné zvýraznění kódu podle jeho významu nebo automatické ukončování uvozovek apod.

Vše to uvidíme v akci později. Brzy ti přijde tvůj oblíbený editor kódu jako jeden z tvých nejlepších nástrojů :)