# Django Girls ръководство

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Тази работа е лицензирана под Creative Commons Attribution-ShareAlike 4.0 International License. За да видите копие на този лиценз, посетете https://creativecommons.org/licenses/by-sa/4.0/

## Добре дошли

Добре дошли в ръководството на Django Girls! Щастливи сме да те видим тук :) Ще те отведем на приключение зад кулисите на уеб-технологиите, като хвърлим бегъл поглед на всичко, което е необходимо за да накараме мрежата да проработи, така както я знаем.

Както с всички непознати неща, това може да бъде малко трудно. Но не се притеснявай, вече имаш кураж да бъдеш тука, всичко ще бъде наред :)

## Въведение

Някога имал ли си чувтвото, че светът е свързан все повече и повече с технологиите и ти не си още част от него? Чудил ли си се как да създадеш уеб-сайт, но никога си нямал достатъчно мотивация да започнеш? Струвало ли ти се, че светът на софтуера е прекалено сложен за да започнеш да правиш нещо сам?

Имаме добра новина за теб! Програмиране не е толкова трудно, колкото изглежда, и ние искаме да ти покажем колко лесно може да бъде това.

Това ръководство няма магически да те превърне в програмист. Ако искаш да си добър ще ти трябват месеци или даже години учене и упражняване. Но ние искаме да покажем, че програмиране или създаване на уеб-сайтове не е толкова сложно, колкото изглежда. Ще се постараем да обясним в детайли, колкото се може по-добре, за да не се чувстваш уплашен от технологията.

Надяваме се да те накараме да заобичаш технология толкова, колкото и ние я обичаме!

## Какво ще научиш от това ръководство?

След като приключиш с ръководството, ще имаш малко работещо уеб-приложение: твой собствен блог. Ще ти покажем как да го пуснеш в мрежата, така че другите да ти видят работата!

Това ще изглежда (горе-долу) ето така:

![Фигура 0.1](images/application.png)

> Ако работиш с ръководството сам, и нямаш инструктор който да ти помага в случай на някой проблем, имаме чат система за теб: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Помолихме нашите инструктори и миналите участници да са там от време на време и да помагат на другите с ръководството! Не се страхувай да задаваш въпроси тука!

Добре, [хайде да започнем от начало...](./how_the_internet_works/README.md)

## Следвайки ръководството вкъщи

Изумително е да си част от занятията на Django Girls, но също разбираме, че не винаги е възможно да присъстваш на някое от тях. Затова ние те насърчаваме да пробваш да следиш ръководството вкъщи. За читатели у дома, понастоящем приготвяме видеа, които ще улеснят следването на ръководството само по себе си. Проектът е все още в процес на обработка, но все повече и повече неща скоро ще бъдат покрити на [Coding is for girls](https://www.youtube.com/channel/UC0hNd2uW8jTR5K3KBzRuG2A/feed) YouTube канал.

Във всяка вече покрита глава има линк, препращащ към съответното видео.

## Относно и допринасяне

Това ръководство е поддържано от [Django Girls](https://djangogirls.org/). Ако си намерил някакви грешки или искаш да актуализираш ръководството, моля, [следвай насоките за допринасяне](https://github.com/DjangoGirls/tutorial/blob/master/README.md).

## Би ли искал да ни помогнеш да преведем ръководството на друг език?

Понастоящем, преводите се съхраняват на платформа crowdin.com на този адрес:

https://crowdin.com/project/django-girls-tutorial

Ако твоят език не е изброен на [crowdin](https://crowdin.com/), моля [оставете заявка](https://github.com/DjangoGirls/tutorial/issues/new), информирайки ни за езика, за да можем да го добавим.