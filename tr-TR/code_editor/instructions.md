Birçok farklı kod editörü var, hangi editörü kullanacağınız kişisel tercihinize bağlı. Çoğu Python programcısı, PyCharm gibi karmaşık fakat son derece güçlü IDE'leri (Integrated Development Environments-Entegre Geliştirme Ortamları) kullanır. Başlangıç seviyesi için bunlar muhtemelen pek uygun olmayacaktır. Bizim önerdiklerimiz aynı derecede güçlü fakat çok daha basit editörler olacak.

Bizim tavsiyelerimiz aşağıdakiler, ama mentörünüze tercihleri hakkında danışabilirsiniz, onlardan yardım almak bunu daha kolay olacaktır.

## Visual Studio Code

Visual Studio Code Microsoft tarafından Windows, Linux ve macOS işletim sistemleri için geliştirilmiş bir kod editörüdür. Özellikleri arasında hata ayıklama (debugging) desteği, gömülü Git yönetimi, kod renklendirme (syntax highlighting), zeki kod tamamlama (code completion), kod parçaları (snippets) yönetimi, ve kod düzenleme (refactoring) vardır.

[Buradan indirin](https://code.visualstudio.com/)

## Gedit

Gedit açık kaynaklı, ücretsiz bir editördür. Tüm işletim sistemlerinde kullanılabilir.

[Buradan indirin](https://wiki.gnome.org/Apps/Gedit#Download)

## Sublime Text 3

Sublime Text, ücretsiz deneme süresi olan çok popüler bir editördür ve tüm işletim sistemleri için mevcuttur.

[Buradan indirin](https://www.sublimetext.com/3)

## Atom

Atom, başka bir popüler editör. Ücretsiz, açık kaynaklı ve Windows, OS X ve Linux için kullanılabilir. Atom [GitHub](https://github.com/) tarafından geliştirilmiştir.

[Buradan indirin](https://atom.io/)

## Neden bir kod editörü kuruyoruz?

Neden Word ya da Notepad kullanmak yerine, özel bir kod editörü yazılımı kurduğumuzu merak ediyor olabilirsiniz.

Birinci nedeni yazdığımız kodun **düz metin** olması gerektiği içindir ki Word ve Textedit gibi programlar aslında düz metin değil zengin metin üretirler (font ve biçim desteği içeren) ve [RTF (Rich Text Format)](https://en.wikipedia.org/wiki/Rich_Text_Format) gibi özel formatlar kullanılar.

İkinci sebep ise kod editörlerinin kod düzenlemek için -örneğin kodu anlamına bağlı olarak renklendirme veya otomatik parantez kapatma desteği gibi- özelleşmiş olmasıdır.

Bütün bunları birazdan deneyimleyeceğiz. Yakında emektar kod editörünüz en gözde araçlarınızdan birine dönüşecektir :)