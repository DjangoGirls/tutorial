# Tutorial Django Girls

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Această lucrare este licențiată sub licența Internațională Creative Commons Attribution-ShareAlike 4.0. Pentru a vedea o copie a acestei licențe, vizitează https://creativecommons.org/licenses/by-sa/4.0/

## Bine ai venit

Bine ai venit la Tutorialul Django Girls! Ne bucurăm să te vedem aici :) În acest tutorial, te vom ghida în călătoria minunată prin lumea tehnologiilor web, oferindu-ți o imagine a tuturor părților care trebuie conectate în așa fel ca aplicațiile web să funcționeze bine.

Ca în cazul tuturor lucrurilor necunoscute, aceasta va fi o aventură - dar nu-ți face griji, dacă ți-ai făcut deja curaj să ajungi aici, vei fi în regulă. :)

## Introducere

Ai simţit vreodată că lumea este din ce în ce mai legată de tehnologii la care (încă) nu te pricepi? Te-ai întrebat vreodată cum poți crea un site web, dar nu ai avut niciodată suficientă motivaţie ca să începi? Te-ai gândit vreodată că lumea software-ului este prea complicată pentru a încerca să creezi ceva independent?

Ei bine, avem o veste bună pentru tine! Programarea nu este atât de complicată pe cât pare şi vrem să-ţi arătăm cât de distractivă poate fi.

Acest tutorial nu te va transforma în mod magic într-o programatoare. Dacă vrei să fii bun în asta, ai nevoie de luni sau chiar ani de învăţare şi practică. Dar vrem să-ţi arătăm că programarea sau crearea de site-uri nu este un lucru atât de complicat cum pare. Vom încerca să-ți explicăm diferite aspecte ale programării web atât de bine cât putem, astfel încât să nu te simţi străin în acest domeniu și în noțiuni.

Sperăm că vom fi capabili să îți trezim iubirea și interesul pentru tehnologii și, în special, în programare!

## Ce vei învăţa pe parcursul acestui tutorial?

La sfârșitul acestui tutorial, tu o să ai o mică aplicație web - blogul tău personal. Noi îți vom arăta cum să îți postezi blogul online, astfel încât și ceilalţi să poată aprecia munca ta!

Acesta va arăta (mai mult sau mai puţin) astfel:

![Figura 0.1](images/application.png)

> Dacă lucrezi cu tutorialul de sine stătător şi nu ai un mentor care te va ajuta în caz că apar ceva dificultăți, îți propunem un chat pentru tine, fii liberă să te familiarizezi acolo: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Am rugat mentorii noștri și participantele Django Girls să intre pe chat din timp în timp și să ajute pe alții cu tutorialul! Nu îți fie teamă să adresezi întrebările tale acolo!

OK, [să începem de la început...](./how_the_internet_works/README.md)

## Dacă urmezi tutorialul de acasă

Este fantastic să iei parte la un atelier Django Girls, dar suntem conştienţi de faptul că nu este întotdeauna posibil de a participa la unul ca acesta. De aceea, îți recomandăm să încerci acest tutorial chiar de acasă. Pentru cei care ne citesc de acasă, ne pregătim să facem videoclipuri care vor facilita urmărirea acestui tutorial. Ideea este în curs de desfăşurare, dar mai multe şi mai multe lucruri vor fi acoperite în curând pe canalul de YouTube [Coding is for girls](https://www.youtube.com/channel/UC0hNd2uW8jTR5K3KBzRuG2A/feed).

În capitolele unde există un videoclip, este afișat linkul spre canalul Youtube cu video-ul concret.

## Despre şi contribuții

Acest tutorial este susținut de [DjangoGirls](https://djangogirls.org/). Dacă găsești careva greşeli sau vrei să actualizezi acest tutorial, te rugăm să [urmezi îndrumările de contribuție](https://github.com/DjangoGirls/tutorial/blob/master/README.md).

## Dorești să ne ajuți să traducem tutorialul în alte limbi?

În prezent, traducerile sunt păstrate pe platforma crowdin.com:

https://crowdin.com/project/django-girls-tutorial

Dacă limba dorită nu este menționată pe [crowdin](https://crowdin.com/), te rugăm să [deschizi o nouă problemă pe website](https://github.com/DjangoGirls/tutorial/issues/new) și să ne informezi despre ce limbă merge vorba, astefel încât să o putem adăuga.